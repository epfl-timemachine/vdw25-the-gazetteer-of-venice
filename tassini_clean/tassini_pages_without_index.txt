A indice
 
Abate (Corte dell’)  a S. Gregorio.  
Nella Descrizione della Contrada di S. Gregorio, ordina ta dai X Savii sopra le Decime per l’anno 
1661, si vede chiaramente che questa Corte, fin d’allora chiamata «dell’Abate»,  prese il nome da 
alcune case di proprietà dell’Abazia di S. Gregorio. Essa le dava da abitare gratuitamente a povere 
famiglie, e sulla  facciata d’una delle medesime esiste tuttora un’iscrizione donde si ricava che 
vennero rifabbricate nel 1703 per opera del cardinale Ottobuoni.  
Pietro Ottobuono, nato in Venezia nell’anno 1667, fu nel 1689 da Papa Alessandro VIII, suo prozio, 
eletto cardi nale, amministratore generale di tutto l’ecclesiastico dominio, poscia legato d’Avignone, 
e vice -cancelliere di Santa Chiesa. Egli nel 1693 ebbe pure in commenda l’abazia di S. Gregorio di 
Venezia. Benché lontano dalla patria, s’adoperò in varie occasioni a favorirla, ed ottenne nel 1701 
che suo padre Antonio, già generale di Santa Chiesa, fosse riammesso in grazia del Senato, da cui 
era decaduto per essere stato agli stipendi d’un principe estero. Ma questa disgrazia toccò a Pietro 
medesimo. Imperocché, av endo nel 1710, contro l’insinuazione dei Veneziani, accettato il grado di 
protettore della corona di Francia nella Corte Romana, si vide cancellato pubblicamente dal Libro 
d’Oro, e privato del proprio patrimonio. Questo cardinale, mecenate dei letterati, e  letterato egli 
stesso, morì a Roma nel 1740, estinguendosi in lui la patrizia famiglia Ottobuoni. Vedi Emmanuele 
Cicogna: «Inscrizioni Veneziane»,  vol. I.  
A  indice  
Abazia (Calle dell’)  a S. Gregorio.  
Vedi Abate . 
Abazia (Fondamenta, Sottoportico, Campo, Ponte, Fondamenta dell’)  a S. Maria della 
Misericordia.  
La chiesa abaziale di S. Maria della Misericordia, detta l’Abazia, s’innalzò nel 939 sopra un terreno 
erboso, chiamato Val  Verde, o dal solo Cesare dei Giulii, detto Andreardo, o dalle famiglie Giulia e 
Moro insieme congiunte. In sulle prime si consegnò ad eremiti, e quindi a frati, probabilmente 
Agostiniani, che vi eressero accanto un convento, periti i quali nella peste del  1348, il priore, che 
solo era rimasto su, cedette prima di morire la sua dignità a Luca Moro. Questi ottenne nel 1369 che 
la sua famiglia dovesse possedere in perpetuo il giuspatronato della chiesa. La facciata della 
medesima fu rialzata nel secolo XVII s ul disegno di Clemente Moli, a spese di Gasparo Moro 
filosofo insigne. L’interno però minacciava rovina, e ne fu preservato a merito del priore monsignor 
Pietro Pianton, che vi praticò radicali restauri. Questa chiesa nel 1868 andò chiusa, ma nel 1884 
venn e comperata dal patriarca di Venezia Domenico Agostini coll’intendimento di restituirla al 
culto divino.  
Fra i priori di S. Maria della Misericordia è degno di menzione il pio e dotto Girolamo Savina, che 
ottenne da Clemente VIII per sé e successori il dir itto di portare la mitra ed il pastorale. Essendo 
egli stato avvelenato da un iniquo sacerdote nel sacro calice, desiderò prima di morire, il 9 giugno 
1601, che venisse condonata la pena al sacrilego omicida.  
S’impara da un’incisione del Lovisa che il «Pon te dell’Abazia»  era nel secolo scorso di pietra. 
Quindi fu atterrato, e nel 1833 ricostruito di legno.  
Sulla «Fondamenta dell’Abazia»,  nella così detta «Corte Nuova»,  la Scuola Grande di S. Maria 
della Misericordia aveva un ospizio, o, come dicevasi, osped aletto, pei confratelli poveri. 
L’ingresso della Corte è ornato sopra l’arco da una scultura rappresentante la B. V. e Santi, e sotto 
vi è un’iscrizione donde s’impara che la fabbrica di quelle case venne incominciata e compiuta nel 
1505, sotto il principa to di Leonardo Loredan.  
A  indice   
Accademia (Calle della)  alla Giudecca.  
La Repubblica fondava in questo sito nel 1619 un’Accademia, o Collegio, di giovani patrizi. Nel 
1627 decretavasi che vi si potesse ro ammettere soltanto figli di famiglie sprovvedute di mezzi di 
fortuna. Limitato a 46 il numero degli allievi, erano essi mantenuti a spese pubbliche fino all’età di 
20 anni, ed istruiti nella Religione, Grammatica, Umanità e Nautica; un maestro estraneo 
all’Accademia si recava in alcuni determinati giorni ad insegnarvi pure Diritto Civile. L’ultimo di 
questi, come nota Fabio Mutinelli nel suo «Lessico Veneto»,  fu il sacerdote Giovanni Domenico 
dott. Brustolon, autore dell’«Uomo di Stato», ossia «Trattato di Politica»,  impresso in Venezia nel 
1798 dallo Zatta. Da principio l’Accademia era affidata a sacerdoti secolari, ma nei primi anni del 
secolo scorso fu sottoposta alla direzione dei Religiosi Somaschi, venendovi eletto a primo rettore il 
padre provincia le Stanislao Santinelli. Restò disciolta col cadere della Repubblica.  
Accademia (Ponte dell’).  
Vedi Carità . 
A  indice  
Acqua dolce (Rio dell’)  ai Ss. Apostoli.  
È così denominato , secondo il Dezan, nelle sue illustrazioni all’ «Iconografia delle trenta 
parrocchie di Venezia»  del Paganuzzi, perché solevano stanziarvi le barche carich e d’acqua dolce, 
che si porta da  terraferma per alimentare i pozzi della città.  
L’arte degli acquaiu oli si costituì in corpo nel secolo XIV, leggendosi che il 25 dicembre 1386 
ottenne il permesso di fabbricare in «Campo di S. Basegio»,  presso il campanile, una piccola casa 
ad uso di scuola, ed un altare nella chiesa. Elesse poi a suo protettore S. Costan zo, poiché questo 
santo «si feva arder le lampade, cioè i cesendeli, pieni de acqua senza nessun liquor né oio, come 
nara messer S. Gregorio nel suo dialogo».  Tanto si ricava dalla «mariegola»  di quest’arte, la quale 
fu riformata nel 1741. Essa nel 1773 co ntava 18 capi maestri ed 8 figli di capo maestro, essendovi 
inoltre 100 individui non descritti nell’arte medesima, ma che col pagare 20 soldi all’anno potevano 
introdurre acqua a Venezia per venderla al minuto. Gli acquaiuoli dipendevano per disciplina ed  
economia dai Giustizieri Vecchi e dai Provveditori alla Giustizia Vecchia, pell’occorrenze dei 
pubblici pozzi dal Magistrato della Sanità, e per le gravezze pubbliche dal Collegio Milizia da Mar.  
A  indice  
Acquavita (Ponte, Calle dell’)  ai Gesuiti.  
Secondo la Descrizione della Contrada dei Ss. Apostoli, fatta nell’anno 1713 dietro parte del Senato 
29 agosto 1711, esisteva in «Calle dell’Acquavita»,  presso i Gesuiti, una «bottega d’acquavita»  
condotta da «Elia Giannazzi»,  il quale pagava pigione a «Monsignor Marco Gradenigo eletto 
patriarca d’Aquileia».  
Sotto la denominazione d’acquavitai, o venditori d’acquavite, comprendevansi anche i caffettieri, i 
quali godevano privilegi per ottenere, entro certi limit i, l’appalto del ghiaccio e dell’acquavite. 
Quest’arte oltre che di consumo, veniva considerata di commercio mercanteggiando i rosoli 
fabbricati in Venezia. Erasi proibito alla medesima d’aprire nuove botteghe, le quali, per verità, non 
potevano dirsi poch e, contandosene nel 1773 fino a 218, con 155 inviamenti, 6 banchetti, e 30 così 
detti posti chiusi, atti pur essi a divenire botteghe. Gli acquavitai, chiusi in corpo fino dal 1601, 
raccoglievansi nella chiesa di S. Stefano conf. «vulgo S. Stin»,  sotto il patrocinio di S. Giovanni 
Battista.  
A  indice  
Acque (Sottoportico, Calle delle)  a S. Salvatore.  
Da una di quelle botteghe, che ora diciamo da caffè , e che chiamavansi anticamente «botteghe da 
acque» . Legg iamo nelle «Condizioni»  del 1566 che i fratelli «Alvise e Girolamo Giusto»  
possedevano in «Calle delle Acque»  a S. Salvatore una bottega allora tenuta da «donna Isabetta 
dalle Acque».  Anche nel 1712 esisteva in questa calle una di siffatte botteghe, il con duttore della 
quale era «G. Maria Pizzotti»,  perciò detto «dall’Acque».  Di essa forse intese parlare il Coronelli 
ove dice nella «Guida»  (edizione del 1724): «Le migliori cioccolate, caffè, acque gelate e 
rinfrescative, ed altre simili bevande si compongon o e si vendono in Calle delle Acque, presso il 
Ponte dei Baratteri» . Il Caffè in «Calle delle Acque»,  che, secondo i «Notatori»  del Gradenigo, 
manoscritti al Civico Museo, era attiguo alla riva, veniva assai frequentato da nobili e gentildonne 
mascherati. Il 10 novembre 1756 vi si proibirono i giuochi.  
Si ha memoria che il 7 febbraio 1757 M. V. per l’ingresso del procuratore Francesco Lorenzo 
Morosini, si distinsero i bottegai della «Calle delle Acque» , adornandola a foggia d’anfiteatro con 
archi, colonnami , e statue, e con sfarzosa illuminazione notturna.  
A  indice  
Agnello (Ramo al Ponte, Ponte, Ramo Fondamenta, Fondamenta, Calle dell’)  a S. M. Mater 
Domini.  
Qui abitava la famiglia Dalla Agnella, la quale forse chiamavasi volgarmente anche Agnello, 
poiché, giusta il Gallicciolli («Memorie Venete») , appartenne ad essa quel «Marinus Agnellus»  che 
fu parroco di S. Martino nel 1152. Un «Lunardo Dall’Agnella da s. Maria Mater Domini»,  in 
occasione della guerra d i Chioggia, offrì la sua persona con famiglio a tutto suo carico, e la paga di 
150 uomini da remo per un mese. In premio di tale offerta egli nel 1381 venne ballottato pel M. C., 
ma restò fra gli esclusi, del che, come è fama, accoratosi, morì pochi giorni  dopo senza lasciar 
discendenza. Dei Dall’Agnella così parla il Codice 29 Classe VII della Marciana: «Questi vennero 
di Trevisana a Rivalta; furono di buona conditione e Cattolici, et fu un ser Lunardo dall’Agnella 
mercante da Biave della contrà di Santa M aria Mater Domini che offrì alla Signoria di Ven.a nel 
tempo della guerra di Chioza del 1381, e non rimase. Mancò q.la famiglia in lui med.o del 1393, e 
da questo deriva il nome del Ponte dell’Agnello a Santa Maria Materdomini».  Il Conte Florio Miari 
nel s uo «Dizionario Storico Artistico Letterario Bellunese»,  fa che questo Leonardo dall’Agnella 
appartenesse a famiglia di Belluno.  
La «Fondamenta dell’Agnello» dicevasi un tempo anche «Fondamenta di ca’ Bonvicini»  dal 
palazzo posto di rincontro, il quale appa rteneva a questa nobile famiglia.  
A  indice  
Albanesi (Calle degli)  a SS. Filippo e Giacomo.  
Vi sono varie strade di Venezia le quali, secondo il Dezan, ed altri, hanno preso il nome dagli 
individui della nazione albanese che vi fecero soggiorno.  
La «Calle degli Albanesi»  ai SS. Filippo e Giacomo fu chiusa nel 1851 a mezzo di muraglia dalla 
parte della «Riva dei Schiavoni»,  ed a mezzo di cancello dall’altra parte pel tratto delle prigioni. In 
seguito la mur aglia venne sostituita da cancello anche dalla parte della «Riva dei Schiavoni».  
Gli Albanesi avevano scuola di devozione in chiesa di S. Severo, eretta nel 1443, ma quattro anni 
dopo, ottenuta l’approvazione del Consiglio dei X, trasportaronsi nella contr ada di S. Maurizio, ove 
presso la chiesa scorgesi tuttora il locale in cui radunavansi. Esso, come insegna la loro 
«Mariegola»,  che si conserva ms. nella Marciana, venne incominciato nel 1497; nel 1500 si lavorò 
il soffitto, e si fecero i rosoni ai quadri;  nel 1501 furono terrazzati i locali, e nel 1502 soffittato il 
pian terreno. Finalmente nel 1532 si eseguì la facciata di marmo, sulla quale, oltre l’immagine dei 
Santi titolari, cioè della B. V., di S. Gallo, e di S. Maurizio, scorgesi scolpita la città d i Scutari 
capitale dell’Albania, con la memoria dell’assedio che patì dai Turchi nel 1474. Fu in questa 
occasione che il comandante Antonio Loredan offrì le proprie carni ai difensori travagliati dalla 
fame purché tenessero fermo, e gli infedeli dovettero,  per istracchi, levare l’assedio. Solo più tardi, 
cioè nel 1479, essi ebbero Scutari a patti, e vi piantarono la mezza luna ottomana.  
La Scuola degli Albanesi a S. Maurizio si convertì negli ultimi tempi della Repubblica ad uso delle 
riduzioni dei «Pistori ». Perciò in «Campo S. Maurizio»  scorgevasi una lapide innestata al selciato 
coll’iscrizione: Loco Dello Stendardo della B. V. Dei Albanesi Ora Dei Pistori. Vedi anche Pistor  
(Calle del).  
A  indice  
Alberegno (Calle)  ai Servi.  
Appellavasi «Calle dell’Alberegno»,  ed in essa nel 1661 c’erano varie case di «Lorenzo 
Alberegno».  Sul prospetto d’una di esse riguardante la «Fondamenta Ormesini»  è tuttora scolpito 
l’albero, stemma della famiglia «Alberegno»,  od Alberengo. Le cronache ce la dipingono come 
composta da «homeni da valle, de bona coscientia, et amatori della giustizia, quali fecero edificar 
la giesia de S. Salvador de Muran».  Questa famiglia mancò al patriziato nel 1301, ovver o 1310, in 
Giacomo che era avvocato all’ «Ufficio del Proprio».  Un tralcio della medesima conservossi però 
nel ceto cittadinesco, attendendo alla mercanzia di panni. Il Cicogna illustra le quattro epigrafi 
sepolcrali che gli Alberegno avevano nel demolito chiostro dei Servi, e fa menzione di quel Michele 
Alberegno che nel 1558 fu scrittore d’una cronaca Veneziana.  
A  indice  
Albero (Ramo al Ponte, Ponte, Fondamenta, Calle, Rami Corte, Corte dell’)  a S. Angel o.  
Questa Corte, onde denominaronsi le prossime località, è chiamata negli Estimi «Corte di cha 
Marcello ovvero dell’Alboro», e trovasi che fino dagli antichi tempi qui possedeva varie case quel 
ramo dei patrizii Marcello, il quale come pensa l’abate Teod oro Damaden («Genealogie Marcello» , 
ms. nel Museo Correr) dicevasi «dall’alboro»  per qualche albero sorgente presso il suo domicilio. 
Si può credere adunque che il ramo suddetto comunicasse il proprio nome alla corte di S. Angelo ed 
anche che il luogo, ove  sorgeva l’albero, di cui si tratta, fosse la corte medesima, tanto più che il 
Vasari, parlando del palazzo Corner, poscia Spinelli, in «Corte dell’Albero»  esistente, dice che esso 
nel 1542 doveva essere nell’interno «rassettato per la casa Cornaro a S. Be nedetto all’arbore, dal 
Sammichieli, che era di Messer Giovanni Corner amicissimo» . Il Vasari poi, come forestiere, 
scambiò il circondario di S. Angelo, ove veramente è situato il palazzo, col finitimo di S. Benedetto.  
Dicesi che il «Rio dell’Albero»,  il quale passa per mezzo l’attuale parrocchia di S. Maria Zobenigo, 
ricordi pur esso un albero antico. Ed in vero, sappiamo dagli scrittori che varii grossi alberi 
crescevano un tempo per la città, come una ficaja in «Campo di S. Salvatore»,  ove, per un decret o 
del 1287, doveva fermare il cavallo chi andava a S. Marco per le Mercerie. Il Caroldo inoltre, per 
indicare uno dei luoghi che nel 1310 furono teatro di scaramucce fra la gente del doge Pietro 
Gradenigo, e quella di Bajamonte Tiepolo, disse che ciò avven ne «circa mezza Marzaria, dove 
soleva essere un sambugaro».  
A  indice  
Alberti (Fondamenta)  a S. Barnaba, presso il «Ponte dei Pugni».   
«Girolamo Alberti q. Z. Batt.»  denunziò ai X Savi sopra le Decime in o bbedienza alla parte del 
Senato 1711, la casa ove abitava in parrocchia di S. Barnaba, con altre vicine, una delle quali «da 
molto tempo vacua, per causa di non esservi più il divertimento dei pugni» . Si vede che tal casa era 
una di quelle che sulla «Fonda menta Alberti»,  sono più vicine al così detto «Ponte dei Pugni»,  e 
che la medesima, quando il Ponte prestavasi alle lotte, facilmente ed a buoni patti doveva darsi a 
pigione. Girolamo Alberti era stato riconosciuto cittadino originario il 18 aprile 1658, e  copriva la 
carica di notajo ducale. Egli aveva fatto passare in proprio nome le case in S. Barnaba da quello di 
«Elisabetta Priuli vedova di Alvise Loredan»  con traslato 21 ottobre 1688. La di lui famiglia, 
venuta, secondo il Coronelli, da Firenze, ebbe S ecretarii del Senato, e Residenti all’estere Corti. 
Dividevasi in più rami, uno dei quali fu celebre per Francesco ingegnere e Sopraintendente 
all’Armi, all’epoca dell’assedio di Parga (anno 1657), e per tre figli del medesimo, che, recatisi in 
Germania, p resero servizio alla Corte dell’Elettore Palatino del Reno, ove furono ricolmi di titoli ed 
onori.  
A  indice  
Albrizzi (Ramo e Campiello, Calle, Campiello)  a S. Apollinare.  
La famiglia Albrizzi venne da Be rgamo a Venezia nel secolo XVI. Da principio ebbe negozio di 
tele, poiché Maffeo Albrizzi, nato a Bergamo, e morto a Venezia nel 1643, era, secondo la fede 
mortuaria presentata dai discendenti all’Avogaria, «telariol alle 2 Ancore».  Poscia questa famiglia 
si diede a mercanteggiare in olio colla Canea, avendo navigli proprii, che offerse a servigio della 
Repubblica nelle guerre contro i Turchi. Rammenta la storia un Antonio Albrizzi nipote di Maffeo, 
il quale morì sotto Candia Nuova per ferite nemiche, ed un  altro Maffeo fratello di Antonio, che nel 
1664 venne tumulato in chiesa di S. Apollinare, con epigrafe allusiva ai navigli messi a disposizione 
della patria. Egli nel 1648 aveva incominciato ad acquistare dalla cittadinesca famiglia Bonomo 
porzione di que l palazzo a S. Apollinare, che nel 1692 passò interamente in proprietà di G. Battista, 
Antonio, Giuseppe, ed Alessandro di lui figli, e che dà il nome alle strade da noi illustrate. I suddetti 
figli di Maffeo vennero nel 1661 approvati cittadini originari,  e nel 1667, mediante il solito esborso 
di 100 mila ducati, ammessi al Maggior Consiglio. Il palazzo Albrizzi venne abbellito nel 1771, e, 
distrutte alcune casette che ne oscuravano la facciata dalla parte di terra, si formò innanzi ad esso 
l’attuale «camp iello».  Gli Albrizzi fioriscono tuttora.  
A  indice  
Algarotti . 
Vedi Algherotto . 
A  indice  
Algherotto (Calle)  alla Fava.  
Leggasi Algarotti, cognome di cittadinesca famiglia Veneziana, la quale però non deve confondersi 
con quella che fu celebre pel conte Francesco, ciambellano e confidente di Federico II re di Prussia, 
e che contrasse parentela coi Corniani. Un «Iseppo Maria A lgaroti q.m Giacomo»  comperò con 
istrumento 6 aprile 1748, in atti di Angelo Vallatelli, da «Lorenzo e Francesco fratelli Gerardi»  una 
«casa posta a S. Lio alla Fava, tenuta per uso».  Comperò pure da «Faustina Lazzari relita G. 
Gussoni»,  con istrumento 15 giugno 1748, in atti del notajo medesimo, un’altra parte della casa 
medesima. Giuseppe Maria Algarotti, che era pubblico sensale, fece il suo testamento il 23 febbraio 
1785 a rogiti di Gio. Antonio Dall’Acqua, e morì il 19 marzo dell’anno susseguente. I di  lui figli 
Antonio, Giovanni Maria, Vincenzo, Francesco, ed Elena vendettero il 24 aprile 1788 alla famiglia 
Guizzetti la casa dominicale paterna, che giace alla Fava, in «Calle Algherotto»,  al N. A. 5599, ed 
ora appartiene ai Reali.  
A  indice  
Alimante . 
Vedi Limante . 
A  indice  
Almatea (Sottoportico e Corte, Corte)  ai Frari.  
Si deve leggere Amaltea dalla famiglia Amalteo d’Oderzo, celebre per letterati e p oeti. Nei 
Necrologi Sanitarii troviamo che in parrocchia di S. Polo, a cui anticamente erano soggette queste 
località, morirono il 30 settembre 1604: «la mag.ca mad.na Emilia Amaltea de ani 48 de febre già 
un mese» , ed il 29 agosto 1613 «il Sig. Anibal Ama lteo de ani 50 da febre già giorni 14, visitato dal 
ecc.mo suo fratello».  Probabilmente il fratello di Annibale qui nominato era Ottavio che, secondo il 
Mazzuchelli negli «Scrittori d’Italia»,  acquistossi in Venezia grande reputazione e non poche 
ricchezze  esercitando la medicina. Anche la cronaca cittadinesca trascritta da Apostolo Zeno (Cod. 
361, Classe VII della Marciana) così si esprime parlando della famiglia Amalteo d’Oderzo: «Di 
questa casa vive oggidì Ottavio medico famoso per tutto il mondo» . Al pa ri di Ottavio, aveva 
vissuto anteriormente per molti anni a Venezia G. Battista di lui zio, educando i giovani patrizi 
Lippomano. Gli Amalteo, che fino dal 1551 erano stati ascritti al Consiglio di Oderzo, e che nel 
1822 avevano ottenuto l’approvazione del la loro nobiltà dal Governo Austriaco, più non esistono.  
A  indice  
Amadi . 
Vedi Amai . 
A  indice  
Amai (Calle dei)  a S. Giovanni Gr isostomo.  
La famiglia Amadi, chiamata anche Amai, ebbe origine nella Baviera, da cui passò in varie città 
d’Italia. Un ramo di essa venne a Venezia da Cremona nell’820, e mancò nel 1286. Un altro ramo 
venne da Lucca nel 1210, e fece parte del Consiglio, d al quale però si vide escluso nel 1297. Alcuni 
Amadi vennero da Lucca anche nel secolo XIV coi mercanti e tessitori di seta. Questa famiglia, 
sebbene rimasta fra i cittadini originari, si mantenne sempre in gran fiore, producendo uomini 
distinti sì nella c arriera ecclesiastica che nella civile. Possedeva molte ricchezze e molti stabili, uno 
dei quali con prospetto archiacuto sul «Rio del Fontego»,  a S. Giovanni Grisostomo, nel sito che 
stiamo illustrando. Troviamo parecchi Amadi da S. Giovanni Grisostomo as critti nei tempi antichi 
alle Scuole Grandi. Inoltre, la cronaca cittadinesca del Ziliolo (Codice 90, Classe VII della 
Marciana) asserisce che Francesco Amadi ebbe il grado di conte palatino coi fratelli e discendenti 
dopoché albergò nella sua casa di S. G io. Grisostomo Federico III imperatore e Leonora di lui 
moglie, venuti nel 1452 a visitare Venezia. Qui noteremo alla sfuggita, che Francesco avrà per 
avventura ospitato la corte di questo monarca, per accogliere la quale furono disposte 15 case, 
poiché la  maggior parte delle cronache riporta che Federico ebbe stanza a S. Giacomo dall’Orio 
nella casa del marchese di Ferrara, e l’imperatrice in casa Vitturi a S. Eustachio.  
Un’altra casa degli Amadi era sulla «Fondamenta dei Tolentini» , e tuttora nell’interno  esiste la 
«Corte degli Amai»  coll’arma loro sculta sul muro. Il Cod. 27, Classe VII della Marciana, ha queste 
parole in proposito: «L’antica casa degli Amadi vedesi sopra il canale della Croce di Venetia, et fu 
riformata da Francesco» (membro distinto di questa famiglia che viveva nel secolo XVI) «fattala 
ornare di belle et ingegnose pitture da... pittore celebratissimo, e condotto dalla corte Imperiale in 
Venetia a tale effetto con grosso stipendio; ed inoltre viene appresso il vago e ricco giardino et or to 
di semplici rarissimi».  
Anche il «Sottoportico e Corte degli Amai»  a S. Paterniano presero il nome da stabili della suddetta 
famiglia. Ciò si pare manifesto dalla Redecima del 1661, in occasione della quale Elisabetta Amai, 
vedova di Francesco Capodilis ta, notificò di possedere quattro casette a S. Paterniano in «Corte di 
Amai».  
A  indice   
Amaltea . 
Vedi Almatea . 
A  indice  
Amb asciatore (Ramo dell’)  a S. Barnaba.  
Conduce ad un palazzo, il quale ha la facciata sul «Canal Grande»,  di stile archiacuto, con marmi e 
statue di qualche merito. Esso nel secolo trascorso apparteneva ai Loredan, e servì di residenza al 
generale terrestre  Gio. Matteo di Schulemburg, ma nel 1754 cominciò ad essere abitato dal conte 
Filippo Rosenberg -Orsini, ambasciatore Cesareo presso la nostra Repubblica. Havvi memoria che 
nell’anno medesimo il doge Francesco Loredan propose alla corte di Vienna di cederle  questo 
palazzo ad uso degli ambasciatori imperiali per uno spazio di tempo non minore di ventinove anni, 
col patto che la pigione si dovesse sborsare in una sola volta, e le spese di ristauro andassero a 
carico degli ambasciatori medesimi. Non è noto se l a corte di Vienna accettasse la proposta, ma 
sappiamo che qui ebbe residenza anche il conte Giacomo Durazzo, patrizio genovese, il quale il 27 
settembre 1764 fu il successore del Rosenberg, e per venti anni sostenne in Venezia la propria 
carica. Egli volle  dimorare in Venezia anche uscito di impiego, e venuto a morte fra noi il 15 
ottobre 1794, ottenne un anno dopo, per cura del nipote Girolamo Durazzo, un onorevole epitaffio 
in chiesa di S. Moisè.  
Da quanto abbiamo detto risulta andarsene errati di molto i l Lecomte («Venise ou Coup d’oeil»  
ecc.) ed il Zanotto («Guida Massima»  ecc.), il primo dei quali suppose che il suddetto palazzo 
servisse d’abitazione all’ambasciatore di Spagna, ed il secondo, che il medesimo fosse posseduto da 
qualche individuo della fa miglia Durazzo, ambasciatore genovese della sua alla nostra Repubblica.  
A  indice   
Ambassador . 
Vedi Ambasciatore . 
A  indice 
Amigoni  (Calle) a S. Girolamo.  
«Z. Batta Amigoni q. Valente»  notificò col figlio Agostino il 20 novembre 1609 di possedere alcuni 
stabili «tutti contigui uno all’altro»,  e posti «in contrada di S. Marcuola, appresso S. Hieronimo 
sulla Fondamenta»,  che prima erano stati di diversi proprietari, cioè della «q. D. Ortensia Foresto»,  
degli «heredi del q. Zuane Semitecolo»,  di «Zuane Ferro» , del «q. Zuane Grimani»,  e di «Franc. 
Zentili» . Notificò pure d’aver incominciato fino dal 1605 a rifabbricare gli stab ili suddetti, e 
formato con parte d’essi una «casa grande in doi soleri»,  il «soler di sotto»  della quale, «insieme 
con un magazzen da olio» , teneva per uso. Da una lite insorta nel 1606 fra esso e Tommaso Pin, che 
possedeva uno stabile propinquo, si rilev a che «G. B. Amigoni q. Valente»  professava l’arte 
dell’«orese».  
La «Calle Amigoni»  o, come trovasi chiamata negli Estimi, «dell’Amigon»,  attualmente è chiusa.  
A  indice   
Amor degli amici (Calle dell’)  a S. Tomà.  
Ad onta delle fatte ricerche, non potemmo ritrovare l’origine di questo nome. Anche il Fontana 
nell’«Omnibus»  vi scivola sopra dicendo «Nome che, se non rimane indizio di qualche rimoto 
socievol convegno, può richiamarci, forse, non senza nostro rossore, all’età dell’oro 
dell’amicizia».  
Innanzi l’interramento del «Rio dei Nomboli»,  la «Calle dell’Amor degli Amici»,  per mezzo di un 
ponte del nome medesimo, comunicava con la «Calle dei Saoneri».  Notisi però che, probabilmente 
per brevità, le Descriz ioni della contrada di S. Tomà nominano in questa situazione soltanto la 
«Calle» , ed il «Ponte dell’Amor».  
A  indice   
Anatomia (Ponte, Corte, Sottoportico della)  o Ferenzuola (o Fiorenzuola - NRE) a S. Gia como 
dall’Orio.  
Una legge del 1368 prescrisse, che ogni anno, per un dato tempo, si dovesse fare in Venezia 
l’anatomia dei cadaveri. Troviamo che tale operazione eseguivasi dapprima in luoghi diversi, cioè 
nella chiesa di S. Paterniano, nell’ospitale dei SS. Pietro e Paolo, nel convento dei padri 
Carmelitani, in quello di S. Stefano, in quello dei Frari, nella Scuola di S. Teodoro, od in qualche 
altro luogo privato.  
Intorno al 1480 il medico Alessandro Benedetti propose l’erezione d’un teatro anatomico, ma  il suo 
progetto poté essere effettuato soltanto due secoli appresso, pel lascito di tre mila ducati del patrizio 
Lorenzo Loredan. Il teatro anatomico pertanto, con annessa scuola, s’aperse il dì 11 febbraio 1671 
in quel locale che è posto in «Campo di S. Giacomo dall’Orio»  al N. A. 1507, e dopo la metà del 
secolo trascorso venne ristaurato e riaperto. Arso poi la notte dell’8 gennaio 1800, si ridusse 
nuovamente, ma in più semplice foggia, e servì per qualche anno ancora alle cadaveriche sezioni. 
Attualment e esse si fanno al Civico Ospitale, e la Scuola d’Anatomia è concentrata nell’Università 
di Padova.  
Le strade indicate, oltreché «dell’Anatomia»,  sono chiamate «Ferenzuola»,  corruzione di 
Firenzuola, o Fiorenzuola, cognome di famiglia cittadinesca. In una delle «Mariegole»  appartenenti 
alla Scuola Grande di S. Giovanni Evangelista troviamo ascritto qual confratello nel 1473 un 
«Cristofolo Fiorenzuola Uffiziale ai Consoli»  da S. Giacomo dall’Orio. Ed anche nel principio del 
secolo XVI questa famiglia continu ava a possedere stabili in detta parrocchia.  
A  indice  
Ancillotto (Sottoportico e Corte)  a S. Giuliano.  
Un «Marco Ancillotto»  aveva nel 1713 una bottega da caffè, o, come allora dicevasi, da «acque»,  in 
questa situazione. La famiglia Ancillotto che qui pure abitava, era ben provveduta di mezzi di 
fortuna, poiché, come consta dalle notifiche presentate ai X Savii sopra le Decime, possedeva 
parecchie case in parrocchia di S. Basilio ed a Murano, nonché beni in quel di Trevigi e di Padova.  
Nel Caffè Ancillotto praticava con altri amici il torinese Giuseppe Baretti. Esso dicevasi anche 
«Caffè di Spadaria»,  avendo ingresso in questa strada. Narrasi che negli ultimi tempi della 
Serenissima, volendosi qui aprire d ai Giacobini un gabinetto di lettura con libri e giornali venuti di 
Francia, fu mandato sopra luogo Cristoforo dei Cristofoli famoso «fante dei Cai»,  il quale, rivoltosi 
al bottegaio, gli disse essere volontà degli inquisitori che il primo ad entrare nel n uovo gabinetto 
dovesse presentarsi al loro tribunale. Il gabinetto, come si può bene immaginare, non fu più aperto.  
A  indice  
Anconetta (Campiello, Calle, Ponte dell’)  ai Ss. Ermagora e Fortunato. Alcuni g iovani devoti, uniti 
in confraternita, esposero alla pubblica venerazione nella chiesa dei Ss. Ermagora e Fortunato 
un’immagine della B. V. Sorti in seguito alcuni litigi col capitolo della chiesa, i giovani suddetti 
trasportarono l’immagine in un piccolo oratorio da essi fabbricato, che chiamossi dell’ «Anconetta»,  
diminutivo d’ «ancona»,  derivante dal greco «eikòn»  (immagine). Questo oratorio ampliossi per la 
generosità di Pasquino Carlotti, che, col suo testamento 24 agosto 1623 diede la seguente 
disposizi one: «Lasso la mia casa di Ven.a posta a S. Marcuola»  (Ss. Ermagora e Fortunato) 
«all’Anconeta, alli doi Ponti, alla Gloriosa Vergine M.a anzi che gli la restituisco, pregando essa 
Gloriosa Madre di Dio che ispiri nel core a quelli che maneggiano quella co nfraternita che 
vogliano allargare la Chiesa e quadrarla, e perchè possino farlo senza scusa, voglio che, pagate le 
gravezze a S. Marco di detta casa, di volta in volta che si scoderà li affitti, adunisi tanti denari che 
si possino buttar zozo la detta cas a, et allargar la chiesa fino all’Altar Grando, et fino al livello del 
soffittado di detta chiesa, e fino sora la Calle che va alli doi Ponti, dove se gli faccia un’altra porta, 
con obbligo di farmi dire ogni giorno una messa da morto per l’anima mia in pe rpetuo»,  ecc. ecc.  
L’Oratorio dell’Anconetta, che venne a’ dì 22 febbraio 1652 M. V. per autorità del Senato, 
«ricevuto in protezione della Signoria, acciocché, continuandosi il governo della Chiesa e Scuola 
da persone laiche, proseguissero nella loro divo tione con accrescimento di merito e decoro della 
città, et esaltazione del culto divino», ebbe un ristauro nel 1740 per lascito «de donna Laura relita 
del quond. Isepo Sandrin linariol» , ma fu chiuso nei primi anni del secolo presente, e nel 1855 del 
tutto atterrato per allargare la prossima via. Una lapide posta sul pavimento indica il sito ove esso 
sorgeva.  
Il fuoco che appiccossi non lungi dal «Campiello del Tagliapietra»  in parrocchia dei SS. Ermagora 
e Fortunato, il 28 novembre 1789, distrusse anche il  «Ponte dell’Anconetta»  coi circostanti edifici 
lunghesso il canale. Vedi Tagliapietra  (Campiello del).  
A  indice   
Ancore (Calle, Sottoportico, Corte delle)  a S. Marco, pr esso la «Calle dei Fabbri».   
Da un fabbro ferrajo, che aveva qui presso la sua officina, ed occupavasi principalmente nel 
costruire ancore pei navigli. A proposito del ferro, che dovevasi usare per le ancore, abbiamo la 
legge seguente del 28 giugno 1332: «Quod nullus laborator vel famulus alicujus magistri facientis 
ancoras, pironos, agutos, et coetera ferramenta navigiis pertinentia, audeat vel praesumat laborare 
in dictis laboreriis, modo aliquo vel ingenio aliquo, aliud ferrum quam de Cadubrio, vel de Ma cho, 
bonum et legale» , ecc. ecc.  
La «Corte dell’Ancore»  a S. Marco era detta anche di «ca’ Bragadin»  perché vicina a case già 
possedute da questa patrizia famiglia, le quali nel 1661 appartenevano alla «commissaria del q. 
Girolamo Bragadin».  
Altre strade e bbero pello stesso motivo la denominazione medesima.  
A  indice   
Angaran detto Zen (Campiello)  a S. Pantaleone.  
Il «N. U. G. Antonio Zen»  notificò nel 1661 di possedere una casa in «due soleri»  a S. Pantal eone. 
Si vede nelle Condizioni pell’anno 1711 che la casa suddetta era passata in proprietà dei «NN. UU. 
Antonio e Carlo fratelli Ruzzini» , nipoti, per parte materna, dello Zen, e ch’essi in quell’anno 
l’affittavano ai «NN. UU. Oratio et fratelli Angaran».  L’Orazio di cui qui si parla nacque da 
Giovanni Angaran e da Virginia Garzadori nel 1665, e nel 1688 sposò Romilda Corner. Dopo 
importanti cariche, onorevolmente sostenute, morí nel 1751, ed ebbe tomba con epigrafe in chiesa 
di S. Pantaleone. Secondo la c ronaca del Pagliarini, trovasi memoria degli Angaran in Vicenza, loro 
patria, fino dal 1250. Avendo un Fabio di questa famiglia offerto alla nostra Repubblica, travagliata 
dalla guerra di Candia, 140 mila ducati, venne ammesso al M. C. coi nipoti e discend enti nel 1655. 
Egli disse nella supplica per ottenere la patrizia nobiltà, che un Girolamo fratello di suo avo, 
essendo luogotenente di Bartolammeo Alviano, perí nel fatto d’armi della Motta, e che Galliano suo 
avo, cinto di laurea dottorale, fu commissari o dei Veneziani a Vormazia. Disse inoltre, che 
Francesco suo padre, e Girolamo suo fratello, ambidue decorati di grado cavalleresco, vennero piú 
volte, come ambasciatori di Vicenza, spediti a Venezia. Rammemorò finalmente fra i suoi antichi 
anche un Pietro  Angaran «consultore in jure»  della Repubblica.  
Della famiglia Zen diremo più innanzi. Vedi. Zen (Fondamenta).  
In «Campiello Angaran, detto Zen» , scorgesi innestato nella muraglia un medaglione di marmo 
greco, nel quale è scolpito un imperatore d’Oriente in costume, lavoro del secolo IX. Erroneamente 
il Zanotto vorrebbe che questo fosse il marmo del forte Mongioja portato a Venezia da Lorenzo 
Tiepolo. Vedi S. Pantaleone  (Parrocchia ecc.).  
A  indice   
Angelo (Calle del Ponte, Ramo Calle del Ponte, Calle e Ponte, Ponte, Fondamenta, Calle al Ponte 
dell’).  
Sul prospetto d’una prossima casa, che, malgrado le riduzioni, palesa l’originario stile archiacuto , 
scorgesi una specie d’altarino di marmo, il quale nella parte superiore ha un dipinto rappresentante 
la Vergine col Bambino fra due angeli, e nell’inferiore altro angelo sculto in basso rilievo, ritto, 
coll’ali aperte, in atto di benedire colla destra un  globo, decorato dalla croce, da lui tenuto colla 
sinistra. La figura di quest’angelo, dalla cintura in giù, rimane coperta da due scudi gentilizi 
attraversati da una sbarra, stemma ripetuto sul pozzo della corte interna, che noi, nella seconda 
edizione de lle «Curiosità Veneziane»,  abbiamo detto appartenere alla patrizia famiglia Nani. Il 
Cicogna al contrario nel suo codice 3255, ora depositato nel Civico Museo, vi trova lo stemma dei 
Soranzo. La cosa potrebbe lasciare qualche dubbiezza poiché, espressi sul  marmo, gli stemmi dei 
Nani e dei Soranzo appaiono consimili, e soltanto, espressi a colori, differenziano fra loro in questo, 
che lo scudo dei Nani è trinciato d’oro e vermiglio, mentre quello dei Soranzo è trinciato d’oro ed 
azzurro. La seguente scoperta  però, fatta dal Cicogna, dimostra a chiare note ch’egli ebbe 
pienissima ragione nel suo asserto. Presso la riva del palazzo detto «dell’Angelo»  lesse innestata nel 
muro un avanzo di sepolcrale iscrizione romana che è riportata nella «Raccolta d’Iscrizioni  
Antiche»  del celebre frate Giocondo da Verona colla nota: «Venet. in Rivulo S. Marci, in Ripa D. 
Lucae Sorantio» . Dei Soranzo era adunque lo stabile, e siccome fra’ Giocondo dedicò la sua 
«Raccolta»  a Lorenzo dei Medici, morto nel 1492, si vede aversi ciò  verificato nel secolo XV, il 
quale fatto si conferma dai genealogisti colla notizia che Luca Soranzo, figlio di Cristoforo q. 
Gabriele, fu approvato pel Maggior Consiglio nel 1419, e che nel 1432 ammogliossi con Elisabetta 
Dandolo da S. Benedetto. Inoltre  sotto l’immagine del pozzo dello stabile medesimo, disegnata dal 
Grevembroch (ms. al Civico Museo) si legge: «Pozzo angelicamente simboleggiato al Ponte 
dell’Angelo, era dei Soranzo e poi dei Barbarighi».  
Tornando poi all’iscrizione romana sovraccennata, la quale è quasi tutta corrotta dal tempo, essa 
suona così:  
D. M.  
T. Mestrius  
T. L. Logismus  
V. F. Sibi Et  
Mestriae  
Spiratae  
Coniu.  
Il prof. Pietro Pasini giudicolla, dal cognome greco «Logismus»,  appartenente all’epoca 
dell’imperatore Domiziano, e riputò che questo «Mestrius Logismus»  fosse uno schiavo emancipato 
per le sue buone qualità da qualche personaggio della famiglia Mestria, celebre nella Venezia 
terrestre, donde forse acquistò il nome la terra di Mestre.  
Curiosa è poi la storiella che dicesi aver  dato origine alla scultura dell’angelo posta sulla facciata 
del palazzo. Noi la trarremo dagli «Annali dei Cappuccini»  del padre Boverio, servendoci in parte 
delle medesime di lui parole. Racconta adunque il buon frate che nella casa predetta abitava l’an no 
1552 un avvocato della Curia Ducale, il quale, con tutto che fosse devoto della B. V., aveva 
accresciuto l’entrata con disonesti guadagni. Invitò questi un giorno a desinare il padre Matteo da 
Bascio, primo generale dei Cappuccini, ed uomo di santissima  vita, e gli raccontò, prima di sedersi 
a mensa, d’avere in casa una scimia brava ed esperta in modo che lo serviva in tutte le sue 
domestiche faccende. Conobbe subito il padre, per grazia divina, che sotto quelle spoglie celavasi 
un demonio, e, fattasi ve nire innanzi la scimia, la quale stava appiattata sotto un letto, le disse — Io 
ti comando da parte di Dio di spiegarci chi tu sia, e per qual cagione entrasti in questa casa. — Io 
sono il demonio né per altro fine qui mi sono condotto che per trar meco l’ anima di questo 
avvocato, la quale per molti titoli mi si deve. — E perché dunque, essendone tu tanto famelico, non 
l’hai ancora ucciso, e portato teco all’inferno? — Soltanto perché, prima d’andare a letto, si è 
sempre raccomandato a Dio ed alla Vergine; che se una sola volta tralasciava l’orazione consueta, 
io, senza indugio, lo trasportava fra gli eterni tormenti. — Il padre Matteo, ciò udito, s’affrettò a 
comandare al nemico di Dio di uscir tosto da quella casa. Ed opponendogli questi che gli era stato 
dato dall’alto il permesso di non partir di colà senza far qualche danno. — Ebbene, gli disse il 
padre, farai qualche danno sì, ma quel solo che ti prescriverò io, e non più! Forerai partendo questo 
muro, e il buco servirà a testimonio dell’accaduto. — Il diavolo obbedì, ed il padre, messosi a 
desinare coll’avvocato, lo riprese della sua vita passata, e nel fine dell’ammonizione, prendendo in 
mano un capo della tovaglia, e torcendolo, ne fece uscire miracolosamente sangue in gran copia, 
dicendogli, essere q uello il sangue dei poveri da lui succhiato con tante ingiuste estorsioni. Pianse il 
dottore i proprii trascorsi, e ringraziò caldamente il cappuccino della grazia ottenuta, 
manifestandogli però il proprio timore per quel buco lasciato dal diavolo, e chiam andosi poco 
sicuro finché  restasse libero il varco a sì fiero avversario. Ma fra’ Matteo lo rassicurò, e gli ingiunse 
di far porre in quel buco l’immagine d’un angelo, imperciocché alla vista degli angeli santi 
fuggirebbero gli angeli cattivi. Fu questo su ccesso così pubblico, conchiude il Boverio, che un 
ponte, vicino alla casa ove scorgesi la scultura dell’Angelo, chiamasi oggidì «Ponte dell’Angelo».  
Checchè ne sia di tale storiella, ripetuta nel Segneri («Cristiano Istruito») e nel Cod. 481, Classe 
VII, della Marciana col titolo: «Casi Memorabili Veneziani raccolti dal gentiluomo Pietro 
Gradenigo da S. Giustina» , con poco criterio essa viene attribuita all’anno di grazia 1552, mentre, 
oltrechè il dipinto e la scultura dell’altarino sembrano più antichi, a ppare da una legge del 1502 che 
fino d’allora il «Ponte dell’Angelo»,  quantunque non ancora eretto in pietra, portava questa 
denominazione.  
La casa dell’Angelo è celebre altresì pegli affreschi del Tintoretto, dei quali però non rimane che 
qualche languida  traccia. Narrasi che avendo gli emuli del sommo pittore vociferato, ch’egli 
avrebbe dovuto mettere mani e piedi per condurre a termine l’impresa, quel bizzarrissimo ingegno 
dipinse bensì nelle facce esteriori degli appartamenti molti gruppi e figure di ba ttaglie, ma nel 
cornicione volle figurare una quantità di mani e piedi che sostengono, afferrano, premono, e 
spingono, burlandosi in tal guisa piacevolmente dell’astio degli invidiosi.  
Angelo (Corte, Sottoportico e Corte dell’)  a S. Martino.  
Da un angelo di marmo posto sopra l’ingresso del sottoportico in mezzo a due scudi gentilizii, 
recanti il riccio, o porco spino, stemma della cittadinesca famiglia Rizzo, o Bonrizzo, che qui 
possedeva alcune case.  
Angelo (Calle, Campiello dell’)  a Castello.  
Un «m. Nic olò dall’Anzolo»  da S. Pietro di Castello morì il giorno 11 marzo 1563.  
Altre strade di Venezia derivano il nome da famiglie così cognominate.  
Angelo (Calle dell’)  a Rialto.  
Leggesi che uno stabile qui situato serviva fino ab antico ad uso d’osteria all’i nsegna dell’Angelo. 
Poscia albergò i Turchi, ma quando costoro, per decreto 11 marzo 1621, vennero concentrati nel 
palazzo del duca di Ferrara, tornò ad essere osteria colla pristina insegna. Il decreto del 1621, dopo 
aver ordinata tale concentrazione, agg iunge queste parole...  
«. . . . . potendo li rappresentanti la ragion. q.m. N. U. Bortolomio Vendramin, sive della N. D. 
Cattarina Foscolo fu sua moglie, de ragion della quale era la casa proposta et accettata dalla 
Signoria nostra, a ritornare l’hosteria coll’insegna dell’Anzolo nella detta casa posta in S. Mattio 
di Rialto, et quella far esercitar come per innanzi fosse data per habitation dei turchi, conforme in 
tutto alla sua scrittura presentata alli 7 Savii, a cui si habbia relazione, né sia impedito da 
Magistrati, Collegi, Consigli ecc. né sospeso il far hosteria in deta casa con la insegna dell’Anzolo, 
siccome è gius to e conveniente».  
A  indice   
Angelo (Calle dell’)  detta della Torre  a Rialto.  
Quest a strada trasse il primo nome dell’osteria mentovata nell’articolo precedente, ed il secondo da 
un’altra osteria all’insegna della Torre. Nel 1582 un Giacomo Morosini notificò di possedere in 
«Calle della Torre»  a Rialto una casa appigionata a «Vielmo Grig is hosto alla Torre».  
A  indice   
Angelo Emo (Campo)  
Vedi S. Biagio . 
A  indice   
Angelo Raffaele (Parrocchia, Campo, Rio, Pon te dell’).  
Secondo una volgare tradizione, la chiesa dell’Arcangelo Raffaele, «vulgo l’Anzolo»,  sarebbe stata 
innalzata nel 416 da Adriana moglie di Genusio Ruteno, signore di Padova, allo scopo di adempiere 
il voto innalzato al cielo pell’arrivo del marit o dal continente devastato dalle barbariche rovine. 
Consunta dalle fiamme nell’899, nel 1105, ed anche, come vogliono alcuni, nel 1149, ebbe nuove 
rifabbriche, e consecrazione nel 1193. Da quest’epoca durò incolume per oltre quattro secoli, 
finché, minacci ando rovina, incominciossi a rinnovare dai fondamenti nel 1618 sul modello di 
Francesco Contin, e venne compiuta circa al 1640. Nel 1735 però si dovette decorarla di nuovo 
prospetto, per cui nel 1740 ebbe novella consecrazione. Chiusa finalmente ai nostri tempi per 
grandioso ristauro venne riaperta nel 1862. Vedi: Scoffo, «Cenni storici sulla Chiesa e Parrocchia 
di San Raffaele Arcangelo di Venezia. Venezia, Clementi, MDCCCLXII».  
In «Campo dell’Angelo Raffaele»  havvi una «vera»  di pozzo coll’anno 1349, e co l nome di «Marco 
Arian» . Crede il Selvatico che questi ne fosse l’architetto, ma noi crediamo invece che Marco Arian 
l’abbia soltanto ordinata, e ciò quando era «Capo Contrada»  dell’Angelo Raffaele, la quale di lui 
carica verrebbe indicata dalle parole: «major S. Raphaelis»  leggibili sopra la tomba ch’egli si 
preparò nel 1345 in chiesa dei Carmini.  
In parrocchia dell’Angelo Raffaele testò il 10 gennaio 1555 m. v. in atti Vittore Maffei, Livio 
Podocataro, arcivescovo di Nicosia, ed il giorno 19 seguente morì  nella parrocchia medesima.  
Raccontano i «Commemoriali»  del Gradenigo (ms. al Civico Museo) che nel secolo XVII vivevano 
in contrada dell’Angelo Raffaele due maestre di merletti per nome Lucrezia... e Vittoria Torre, le 
quali fecero un collare di capelli c anuti, che fu pagato 250 ungheri, e servì al re di Francia Luigi 
XIV nel solenne giorno della sua incoronazione.  
A  indice   
Anguria (Ponte e Corte della)  a S. Cassiano.  
La Descrizione della Contrada di S.  Cassiano del 1661 chiama queste località «delle Squazze»,  e ciò 
per uno dei soliti depositi di spazzature, che era posto presso il Ponte, alla riva del Campo. Vedi 
Scoazzera  (Campiello della). La Descrizione però del 1713 le  chiama in quella vece 
«dell’Anguria»,  né il Gallicciolli sa spiegarcene il motivo. Noi crediamo che ciò avvenisse per una 
locanda all’insegna dell’Anguria, la quale appunto fra l’anno 1661 e l’anno 1713 troviamo aperta in 
parrocchia di S. Cassiano. E valg a il vero, fra i testimoni citati nel 1685 all’Ufficio dell’ «Avogaria»,  
nel processo instituitosi per l’approvazione del matrimonio avvenuto fra il N. U. Nicolò Zane e 
Cecilia Greghetto, figura «Aless. Anselmi Padovano q. Dionisio, habita alla camera locan te 
dell’Anguria a S. Cassan».  
A  indice  
Annunziata (Calle della)  a S. Francesco della Vigna.  
Vorrebbe il Berlan, nelle Illustrazioni alla «Planimetria»  di Venezia dei fratelli Combatti, che si 
denominasse  da qualche altarino rappresentante la B. V. nell’atto di ricevere dall’Angelo l’annunzio 
del concepimento divino. Siccome però questa località nelle meno recenti topografie è detta «Calle 
della Nunziatura»,  e giace infatti dietro il palazzo ove abitavano i Nunzii Apostolici, si vede chiaro 
che «Calle dell’Annunziata»  non è che una corruzione del nome primitivo. Il suddetto palazzo, di 
stile lombardesco, venne eretto nel 1525, millesimo scolpito sopra i pilastri della facciata, dal 
celebre doge Andrea Gritt i, che fu sepolto nella chiesa di S. Francesco della Vigna. Perciò al 
millesimo scorgesi unita l’arma dei Gritti, coperta da un ombrello ducale. La fabbrica nel 1585 
venne comperata dalla Repubblica, e quindi donata al pontefice Sisto V, che la destinò a r esidenza 
dei proprii ambasciatori. Di essa parla lo Stringa nelle «Addizioni»  al Sansovino, ove si tocca dei 
palazzi posseduti dai Gritti: «Dei quali»,  egli dice, «a S. Francesco ve n’è un altro che fu del 
principe Gritti, il quale, comprato dalla Signoria  sotto il doge Nicolò da Ponte, ne fece libero dono 
ai legati del sommo pontefice; il che chiaramente è dimostrato dalle infrascritte parole fatte 
nuovamente intagliare sopra la porta maestra di questo palazzo da Offredo Offredi vescovo di 
Molfetta, al pre sente legato di molto valore presso questi signori per nome della Santità di Nostro 
S. Papa Clemente Ottavo, la cui arma, ovvero insegna, fatta por sopra del medesimo in viva pietra, 
e nel mezzo di due altre simili, che sono dei due suoi nepoti cardinali, cioè Aldobrandini, e S. 
Giorgio, viverà in eterno. Le predette parole adunque sono di questo tenore: Has Aedes Sixto V. 
Pont. Max. Dono Respub. Serenis. Dedit Grata Renovatur Memoria Clemente VIII Pont. Optimo 
Regnante».  Il palazzo Apostolico ebbe varii ri stauri ed adornamenti dai varii legati, fra i quali dal 
suddetto Offredo Offredi, da Giacomo Altoviti, e finalmente da Francesco Caraffa. È da ricordarsi 
che, avendo in questo palazzo cercato un rifugio nel 1607 gli assassini di fra’ Paolo Sarpi, vi bollì 
intorno grave sollevazione popolare, per cui si dovettero spedire guardie a salvezza del legato 
Berlingerio Gessi. È da ricordarsi ancora che, quando qui risiedeva l’Altoviti, un fiero turbine, il 9 
agosto 1659, strappò dal portone lo scudo dei Chigi coll’ insegna di papa Alessandro VII, 
trasportandola, a forza di vento, in Arsenale. In tempi più vicini papa Gregorio XVII concesse il 
palazzo medesimo ad uso dei Minori Osservanti, che l’unirono, mediante un cavalcavia, al locale un 
tempo occupato dalle Terzia rie Francescane. Ma nel 1866 venne ceduto allo Stato, ed ora è sede del 
Tribunale Militare.  
Annunziata (Sottoportico, Corte della)  a S. Maria Formosa.  
Qui forse esisteva un antico altarino, o «capitello»,  dove veneravasi Maria sotto il titolo 
dell’Annunzi azione. È noto che i Veneziani nutrirono sempre speciale riverenza verso Maria 
Annunziata, per la qual causa avevano statuito di celebrare ai 25 di marzo, giorno a lei sacro, la 
festa della fondazione della città, ed incominciare l’anno dal giorno medesimo , sebbene i posteri, 
per maggior comodo, lo incominciassero in seguito dalle calende di marzo, e questo sia veramente 
l’inizio dell’anno «more Veneto».  Ai 25 di marzo, adunque, il doge con gran pompa scendeva alla 
chiesa di S. Marco per assistere alla mess a solenne. Anche in altre chiese si solennizzava tale 
festività, e principalmente in chiesa di S. Maria Formosa, alla qual parrocchia erano un tempo 
soggetti il Sottoportico e la Corte di cui parliamo. Anzi si sa che ciò avveniva per cura d’una 
confraterni ta di sacerdoti, che in quella chiesa sorse nel 1562 sotto il titolo dell’Annunziata. Vedi 
l’opuscolo intitolato: «Matricula sive Constitutiones R. Confraternitatis Sacerdotum in ecclesia S. 
Mariae Formosae Venetiarum sub titulo Annunciationis B. V. Mariae . Venetiis, apud Jo. 
Franciscum Valvasensem, MDCLXXXI».  
A  indice  
Antonio Foscarini (Rio Terrà).  
Vedi S. Agnese . 
A  indice  
Aquila nera (Calle della)  a S. Bartolammeo.  
Secondo la Descrizione della Contrada di S. Bartolammeo pel 1661, in «Corte dell’Aquila Nera»  
stanziava «Bernardo Gerin alemano hosto all’Aquila Negra».  La Descrizione della contrada 
medesima fatta nel 1713 lo ch iama invece «Gheringh»,  e fa vedere che allora i di lui figli 
conducevano l’osteria. Essa però era molto più antica, poiché i necrologi del Magistrato alla Sanità 
registrano che il dodici luglio 1550, morì in parrocchia di S. Bartolammeo « el camerier dell’ Aquila 
Negra».  
A  indice  
Arco (Calle, Ponte, Calle al Ponte dell’)  a S. Antonino.  
Il «Ponte dell’Arco»  avrà preso questa denominazione, dice il Dezan, perché in questi contorni sarà 
stato il primo edifica to di pietra e ad arco, a differenza dei ponti che s’usavano nei tempi antichi 
fatti di legno, e quasi interamenti distesi per comodo del cavalcare.  
A  indice  
Arco (Calle dell’)  detta Bon  in «Ruga Giuffa».   
Da un arco che l’attraversa. Questa circostanza impose il nome anche alla «Calle»  ed al «Ramo 
dell’Arco» a S. Matteo di Rialto. Notisi che tali archi bene spesso si costruivano per indicare che le 
case, sì da un lato che dall’altro, erano di un medesimo proprietario.  
La «Calle dell’Arco»,  in «Ruga Giuffa»,  è detta «Bon»,  perché qui nel 1713, e nel 1740 abitava il 
«N. U. G. Bon»,  pagando pigione al «N. U. Marin Zorzi».  Crediamo che la famiglia Bon tenesse 
domicilio precisamente nel palazzo posto in fondo a lla stessa calle, ricco di sculture e di marmi 
orientali. Erra però il Zanotto, nell’opera «Venezia e le sue Lagune»,  credendo che questo stabile 
abbia appartenuto anticamente ai Priuli, mentre fino ab antico fu dei Zorzi, come indica il loro 
stemma scolpi to due volte sulla facciata respiciente il rivo di S. Severo, ed una volta sopra l’arco 
all’ingresso della via. Inoltre, il padre Coronelli (« Singolarità di Venezia» ) dopo averci offerto 
inciso il palazzo Zorzi, di stile lombardesco, situato al «Ponte di S . Severo»,  ci offre l’attiguo di cui 
parliamo di stile archiacuto, sotto il nome di «altro palazzo Zorzi a S. Severo».  
Della famiglia Bon toccheremo più innanzi. Vedi Bon (Ramo Secondo).  
A  indice  
Arco celeste (Sottoportico dell’)  presso le «Procuratie Vecchie»,  a S. Marco.  
Qui, come molti ricordano, esisteva un Caffè all’insegna dell «Arco Celeste»,  laonde 
nell’«Iconografia»  di Venezia del Paganuzzi la località è chiamata «Sottopo rtico del Caffè 
dell’Arco Celeste».  
A  indice  
Ariani (Calle).  
Vedi Briani  all’Angelo Raffaele.  
A  indice  
Armeni (Calle, Ramo d egli) a S. Giuliano.  
La nazione Armena, stabilitasi in Venezia per ragioni commerciali, ebbe fino dal 1253 una casa in 
parrocchia di S. Giuliano, donatale da Marco Ziani, figlio del doge Pietro, ed affidata, per ogni 
occorrente ristauro, ai Procuratori di  S. Marco. Crebbero i favori della Repubblica verso questa 
nazione specialmente nel secolo XV, dopo l’ambasciata di Caterino Zen ad Ussun Cassan re di 
Persia e signore di Armenia. Mentre lo Zeno era alla sua ambasciata, gli Armeni edificarono nel 
1496 pres so il loro ospizio di S. Giuliano anche una chiesetta, dedicata alla Croce, che nel 1682 
presero a rifabbricare in più ampia forma a spese di Gregorio di Girach di Mirman, e andò compiuta 
e consecrata nel giorno 29 dicembre 1688. Altra rifabbrica ebbe nel 1703. Essa nell’anno medesimo 
fu posta sotto la sorveglianza dei Procuratori di «Citra»,  che ogni anno la visitavano nel giorno 
dell’Invenzione della Croce, ed è tuttora officiata dai Mechitaristi di S. Lazzaro con rito orientale. 
Gli Armeni avevano i loro  sepolcri nell’isola di S. Giorgio Maggiore fra la chiesa ed il campanile.  
A  indice  
Arnaldi (Ramo)  a S. Pantaleone.  
Gli Arnaldi sono originarii di Vicenza, ove fino dal 1240 ebbero un Guidolino, fatto mo rire per 
ordine del tiranno Ezzelino, ed ove, fino dal 1541, appartenevano al consiglio nobile della città. Un 
Fabio Arnaldi venne creato dal pontefice Gregorio XV, mediante breve 15 giugno 1625, Conte 
Palatino e del Sacro Palazzo Lateranense. Un Vincenzo Arnaldi, avendo offerto alla Repubblica 100 
mila ducati per la guerra contro il Turco, poté coi nipoti e discendenti farsi eleggere del M. C. nel 
1686. Egli, nella supplica per ottenere tal grazia, espose che alcuni dei suoi progenitori erano stati 
impiega ti dai Veneziani come condottieri d’arme, e fece risaltare i meriti del proprio zio Vincenzo, 
cavaliere di Malta, e del proprio nipote Alessandro, decorato della medesima croce, che aveva 
combattuto contro gl’infedeli in Ungheria. Gli Arnaldi fino al cader e della Repubblica abitarono nel 
loro palazzo di S. Pantaleone («Libri d’Oro»),  in fianco del quale è il «Ramo Arnaldi».  
A  indice   
Arrigoni (Calle)  a S. Alvise, sopra la «Fondamenta Rio della Sensa».   
Dalla cittadinesca famiglia Arrigoni. «Onorio Abate e G. B. fratelli Arrigoni»  notificarono, in 
occasione della Redecima ordinata nel 1711, d’abitare « in casa propria in Rio della Sensa».  Questa 
casa, «in due soleri»,  era passata nei suddetti fratelli da «Z. Battista Milan q. Antonio q. Milan»,  
mediante scrittura privata 5 maggio 1695. L’abate Onorio Arrigoni, morto in questo suo palazzo il 
20 Marzo 1758, fu celebre raccoglitore d’antichità e di medaglie, una collezione delle quali 
abbiamo pubblicata per le st ampe. Questa famiglia possedeva altre case in Venezia, e beni in villa 
di Mansuè sotto Oderzo.  
A  indice   
Arsenale (Ponte, Fondamenta, Rio, Ponte, Fondamenta, Ramo, Campo, Calle al Campo dell’, 
Fondamenta di fronte all’)  a S. Martino.  
Alcuni derivano il vocabolo «Arsenale»  (in Dante «arzanà» ) da «arginato»,  ossia luogo chiuso da 
argini. Il Sansovino da «arx Senatus»  (rocca o fortezza del Senato). Il Ducange da «ars»,  che in 
bassa latinità vuol dire «macchi na». Il Gallicciolli da «harras»,  che presso gli Orientali significa 
«facitura d’istrumenti fabbrili».  Il Muratori, con più verità di tutti, da «darsena»,  parola d’origine 
araba, che indica il luogo ove si fabbricano e si custodiscono le navi.  
Il nostro Ar senale venne fondato intorno al 1104, sotto il doge Ordelafo Falier, ma acquistò miglior 
forma, ed ebbe la prima aggiunta nel 1303, ovvero 1304, quando, sul modello, come pare, d’Andrea 
Pisano, vi si costrussero nuovi cantieri, nonchè la «Tana»  o «Casa del  Cànevo»,  rifatta poscia nel 
1579 da Antonio Da Ponte. Ottenne una seconda aggiunta nel 1325 («Arsenale Nuovo» ), una terza 
nel 1473 («Arsenale Nuovissimo»),  una quarta poco prima del 1539 («Riparto delle Galeazze»),  ed 
una quinta nel 1564 («Canale delle Ga leazze e Vasca»).  Altre aggiunte seguirono nel 1810 
coll’aggregamento della chiesa e del monastero della Celestia, allora soppressi, ed altre ancora nel 
1820 e 1828, benché queste di pochissimo rilievo. Il complesso dei suddetti riparti è protetto da 
turrite mura, costituenti un recinto di circa due miglia geografiche.  
L’ingresso dell’Arsenale è chiuso da una barriera avanzata, costrutta nel 1682, con otto statue 
sormontanti i pilastrini, le quali figurano deità pagane, opere di F. Cabianca e di G. Comino, e con 
quattro leoni all’intorno di marmo pentelico, portati a Venezia dall’Attica nel 1687, a merito di 
Francesco Morosini detto il Peloponnesiaco. La porta, eretta nel 1460 sul disegno, per quanto pare, 
di frate Giocondo, coll’insegna di S. Marco nell’att ico, fu decorata nel 1571 dalle figure in alto 
rilievo ai fianchi, e nel 1578 dalla statua di S. Giustina sulla sommità, scolpita dal Campagna in 
memoria del trionfo alle Curzolari. Venne poi convertita nel 1688 quasi ad arco trionfale, con 
emblemi e trofe i guerreschi, in onore del Peloponnesiaco.  
Il nostro Arsenale patì varii incendii, il più terribile dei quali fu quello che avvenne poco prima la 
guerra di Cambrai, quasi presagio dei mali sovrastanti allora alla Repubblica. Ad altro grave 
incendio soggiac que nel 1569. Non pertanto, osserva il Berlan, in quel tempo era tanta la floridezza 
della Veneta potenza, che un anno dopo da quel medesimo Arsenale usciva la flotta che distruggeva 
le forze navali dei Turchi nel golfo di Lepanto.  
Il governo dell’Arsenale  era affidato, fino dai primordi, a tre patrizi chiamati «Provveditori» o 
«Patroni all’Arsenal»,  ai quali nel 1490 s’aggiunsero dal Senato due individui del proprio corpo, e 
nel 1498 un terzo, col titolo di «Sopra Provveditori all’Arsenal».  Per le mansioni  affidate a queste 
due magistrature, e per le leggi all’Arsenale riguardanti, vedi principalmente il Tentori («Saggio 
sulla Storia Civile ecc. della Repubblica di Venezia»).  
In «Campo dell’Arsenale»  scorgesi un pilo di bronzo che sostiene lo stendardo, e c he venne gettato 
nel 1693 da Gianfrancesco Alberghetti. Questo campo ampliossi nel 1797.  
Uno dei due ponti esterni di legno dell’Arsenale, cioè quello che è più prossimo al campo suddetto, 
chiamasi eziandio «del Paradiso»,  da un palazzo che era così intito lato, e che, insieme agli altri due 
«il Purgatorio»  e «l’Inferno»,  prospettanti la «Fondamenta di faccia l’Arsenal»,  serviva un tempo 
di residenza ai «Provveditori»  o «Patroni all’Arsenal».  
Anche la «Fondamenta dell’Arsenal»,  che sta alla destra di chi s’a ccinge a venire dalla «Riva degli 
Schiavoni»,  ha, col prossimo rivo, l’altro nome «della Madonna»,  da una chiesetta dedicata alla 
Vergine, e demolita nel 1809.  
A  indice  
Arzere (Ponte, Rio dell’)  alle Tere se.  
Per queste, ed altre consimili denominazioni, vedi S. Marta  (Arzere).  
A  indice  
Ascension (C alle, Ramo Primo, Calle Seconda, Ramo Secondo dell’)  a S. Marco.  
La chiesa de ll’Ascensione, eretta a spese del comune, si diceva anticamente «S. Maria in capo del 
Broglio»,  perché era posta in capo della «Piazza di S. Marco»,  chiamata, pel terreno erboso, 
«Brolo»  o «Broglio».  Da principio venne concessa ai Templari, dai quali nel 1 312 passò 
coll’annesso monastero nelle mani dei Cavalieri Gerosolimitani. Questi nel 1324 vendettero 
ambidue gli edifici ai Procuratori di S. Marco, che nel 1336 li diedero in affitto ad un frate Molano 
ed a’ suoi compagni. Al mancare di essi, destinossi u n rettore alla chiesa, ed il monastero si fece 
servire più tardi ad uso di albergo coll’insegna della Luna, che esiste tuttavia. Nel 1516 la chiesa 
venne in potere della Confraternita dello Spirito Santo, detta dell’Ascensione, e nel 1597 fu 
rifabbricata. Si chiuse nel 1810, e servì a magazzino privato infino al 1824, epoca in cui interamente 
si distrusse.  
Avendo Pietro Orseolo I salpato contro i Narentani nel giorno dell’Ascensione (anno 997), ed 
acquistato l’Istria e la Dalmazia, fu stabilito che ogni ann o, ricorrendo tale festività, si dovesse fare 
una solenne visita al mare. Quando poi il pontefice Alessandro III, grato pel cortese ospizio e 
pell’appoggio ottenuto dai Veneziani nelle sue contese col Barbarossa, donò al doge Sebastiano 
Ziani un anello, co me segno del dominio che gli concedeva sopra l’Adriatico, si aggiunse la 
cerimonia dello sposalizio del mare. Nacque il costume cioè, che, arrivato il doge col bucintoro alla 
bocca del porto, gettasse in mare un anello, benedetto dal vescovo, con queste pa role: 
«Desponsamus te mare in signum veri perpetuique nostri dominii».  
Nel giorno dell’Ascensione incominciava pure la celebre fiera di Venezia. Istituita era la medesima 
nel 1180 per approfittare dello straordinario concorso di forestieri, che un’indulgen za, concessa dal 
pontefice Alessandro III a chi di quel tempo avesse visitato la basilica di S. Marco, procurava alla 
nostra città. Da principio durava otto giorni soltanto, ma, in progresso di tempo, prolungavasi fino a 
quindici. In questa circostanza sol evasi rizzare in «Piazza S. Marco»  un apposito recinto di botteghe 
per disporre in bel modo le merci, avendo ogni arte il proprio posto, come tuttora si scorge da 
qualche iscrizione del selciato. Il primo degli accennati recinti fu costrutto nel 1307; l’ul timo nel 
1776, sopra elegante disegno del Maccaruzzi. Gran numero di compratori e di curiosi accorreva a 
questa fiera, e vaga mostra vi facevano la mattina le gentili Veneziane col loro nazionale 
«zendaleto»,  e di sera uomini e donne in «bauta».  
A  indice  
Aséo (Calle e Ponte dell’)  ai SS. Ermagora e Fortunato.  
Da un’antica fabbrica d’aceto che qui esisteva nei secoli XV e XVI. N’era forse uno dei padroni 
quel «M.r Anzolo da l’aseo»  che, giusta i Necrologi Sanitari, morì per ferite in parrocchia dei SS. 
Ermagora e Fortunato «adì 13 Zener 1587».  
Del «Ponte dell’Aseo»  fa cenno Marin Sanudo nei suoi «Diarii»,  sotto la data 28 luglio 1499, con le 
seguenti parole: «È da saper eri fo ritenuto per il Consejo dei X uno citadin vechio e richo 
nominato Pasqualin Milani, qual teneva una botega de ojo, et una di tele, et fo per sodomia con un 
Vincenzo Sabatin, et fo trovato in casa di una meretrice al ponte dil Axeo...»  
Nota il Gallicciolli un gran incendio sviluppatosi íl 3 agosto 1725 al ponte medesimo.  
Anche a S. Giovanni Grisostomo vi sono delle località pel medesimo motivo così appellate.  
Quanto alla «Calle»  ed alla «Corte dell’Aseo»  a S. Margarita, sembra ch’esse invece abbiano preso 
il nome da una famiglia Aseo. In fatti la Descrizione della Contrada di S. Margherita pel 1740 
dimostra che colà domiciliava «Antonio Aseo»  in una casa, presa a pigione nel 1715, delle monache 
della Celestia. E l’Anagrafi dei Provveditori alla Sanità per l’anno 1761 annovera tra i parrocc hiani 
di S. Margarita un «Isepo Aseo bollador».  Nella stessa parrocchia morì il 17 luglio 1775 «Caterina 
q. Zuane Aseo»  d’anni 70.  
A  indice   
Assassini (Rio Terrà, Calle degli)  a S. Benedetto.  
Il rivo di cui facciamo parola, prima del suo interramento, era attraversato da un ponte detto «degli 
Assassini» , pei frequenti assassinii che vi si commettevano la notte, in tempi assai remoti. 
Continuando tale disordine, il governo proibì nel 1128 l’uso delle barbe  posticce alla greca, solite a 
portarsi dai malfattori per non essere conosciuti, ed ordinò che nelle strade mal sicure fossero posti 
ad ardere notte tempo alcuni «cesendeli»,  o lanterne. Ecco come racconta il fatto un antico cronista: 
«Ancora sotto questo  doxe»  (Domenico Michiel) «se usava pur assae barbe postice alla greca, de 
sorte che veniva fatto de gran male la notte, e massime nelli passi cantonieri, come Calle della 
Bissa e Ponte dei Sassini, che si trovava molti ammazzati, e non si sapeva da chi fo ssero stati, 
perché non si conoscevano i malfattori, et per il dominio furono bandite dette barbe sotto pena 
della forca che no se le portasse nei di dì, nei di notte, e così si dismesse. Et fu ordinato che per le 
contrade mal secure fossero posti cesendel i impizadi che ardessero tutta la notte, dove furono poste 
le belle ancone» (immagini devote). «Et questo tal cargo fu dato alli piovani, e la Signoria pagava 
le spese».  
A  indice  
Astori (Ramo)  a S. Agosti no.  
«Isabetta Valentini Astori»  e «Federigo Valentini q. Zuane» , commissarii «del q. Alberto Astori q. 
Zamaria»,  domandarono nel 1740 ai X Savii sopra le Decime «che sia dato debito alla ditta di Gio. 
Maria, Federico, Antonio e Carlo fratelli Astori, q. A lberto, q. Zamaria, di tutte le rendite et intrade 
di lor ragione».  Tra queste, oltre la casa da stazio a S. Apollinare in «Campiello dei Sansoni»,  ed 
altre case di Venezia con beni in terra ferma, eravi uno stabile «in due soleri»  a S. Agostino, che 
allora affittavasi. Appare poi dai Registri dell’ «Avogaria»  che Carlo, uno dei suddetti fratelli, si 
divise dagli altri dopo aver sposata nel 1751 Cecilia Buffetti, ed abbandonò la casa paterna di S. 
Apollinare, andando ad abitare lo stabile di S. Agostino, che  traslatò in propria ditta il 2 maggio 
1754. Colà gli nacquero Alberto, Gio. Maria e Francesco, approvati cittadini originarii il 22 
decembre 1755. Uno di essi, cioè Gio. Maria, tradusse in italiano col fratello Alberto gli «Elementi 
Cronologici di Gugliel mo Bevereggio» , impressi in Venezia nel 1795. Pubblicò inoltre nell’anno 
medesimo la «Pratica ed uso di alcune macchine rurali ecc.»,  nella qual operetta si qualifica nobile 
di Treviso, e socio di varie accademie. Anche nei traslati di beni del 1800 lo ved iamo nominato 
«nob. Z. Maria Astori q. Carlo».  La famiglia Astori aveva tomba in chiesa di S. Apollinare, e 
teneva aperte per suo conto una bottega di zuccheri e droghe in «Corderia»  a Rialto, ed una 
raffineria di zucchero in «Carampane».  
In fondo al «Ramo  Astori»  fu posta nel 1871 la seguente iscrizione: nel maggio 1804 — qui nacque 
daniele manin — r.s. ferruzzi pose.  
A  indice   
Astrologo (Corte dell’)  a SS. Ermagora e Fortunato.  
È detta negli estimi «Cor te del Strologo»,  del quale cognome ebbe esistenza una, e forse più 
famiglie, in Venezia. Ma qui potrebbe aver abitato anche qualche «strologo»,  od astrologo, vale a 
dire qualche mago, od indovino. In questo proposito giova avvertire che, avendo i nostri c ontinua 
pratica coi popoli d’Oriente per ragioni di commercio, s’imbevvero delle fole astrologiche, elevate 
al grado di scienza da Francesco Giuntini di Firenze e da Luca Gaurico quando soggiornarono in 
Venezia. È celebre quel patrizio Francesco Barozzi, i l quale, unendo all’astrologia la magia, aveva 
l’immaginario potere di far comparire nei suoi circoli, descritti con un coltello tinto del sangue 
d’uomo ucciso, qualunque spirito dell’altro mondo, accompagnato dal grazioso corteggio di 
dragoni, furie e dem oni. In Candia egli s’era abbattuto in una erba detta «felice»,  atta a cangiare 
ogni più grosso asino nel maggior sapiente del mondo, e sapeva il secreto per cui i zecchini spesi 
nella sua saccoccia tornassero. Conosceva finalmente l’arte di rendersi invis ibile, arte però che nulla 
gli valse contro gli occhi dei birri, dai quali fu scoperto e catturato, per essere poi condannato a 
perpetuo carcere dal S. Ufficio, con sentenza 16 ottobre 1587. Al pari di lui acquistossi rinomanza 
un Francesco Priuli, il qual e, immaginandosi d’aver acquistato la virtù di volare, volle farne 
esperimento spiccando un volo fuori della finestra, e fracassandosi le cosce nella caduta. Né altri 
astrologhi o maghi mancarono, anche di minor lega e portata, soliti a spacciare le loro c iurmerie 
specialmente alle credule donnette.  
A  indice  
Avogadro (Ponte)  a S. Maria Formosa.  
Mette al palazzo Avogadro, ed era un tempo di legno, poiché nella Pianta di Venezia unita ai 
«Viaggi»  del padre Vincenzo Coronelli, pubblicati nel 1697, è qui segnato il «ponte di legno va in 
Ca’ Avogadro».  Questa famiglia, che si crede un ramo degli Scaligeri, acquistò il cognome 
dall’essere stata per molto tempo nei suoi individui avvocata del Vescovo e della chie sa di Brescia. 
Avendo un Pietro Avogadro potentemente cooperato alla preservazione di Brescia, assediata 
dall’armi del Duca di Milano, fu ammesso al Maggior Consiglio coi discendenti nel 1437. Luigi 
Antonio, di lui figlio, trovossi nel 1495, come condottie re dei Veneziani, alla famosa giornata del 
Taro contro i Francesi, e poscia, col titolo di Mastro di Campo, all’assedio di Novara. In occasione 
della lega di Cambrai, egli offerse alla Repubblica 600 fanti pagati a sue spese per anni, ma essendo 
stato caus a che Brescia, occupata dai Francesi, ritornasse sotto il Veneto dominio, ed avendo in 
seguito i Francesi, alla lor volta, ricuperato la città, venne dai medesimi, nel 1512, fatto decapitare 
coi figli Pietro e Francesco. Altri della famiglia Avogadro si re sero celebri nell’armi, fra i quali ci 
piace rammentare quel Rizzardo, che fin da giovinetto militò nelle guerre di Germania e di Fiandra, 
duellò vittoriosamente col colonnello Forgatz, stimato allora il più franco spadaccino tedesco, nel 
1632 fu tenente c olonnello del generale Piccolomini, e ritrovossi alla famosa battaglia di Lützen, in 
cui morì il re di Svezia, ed in cui pur egli riportò una grave ferita. Appena guarito ritornò in Italia, 
ove, come generale, comandò la cavalleria del duca di Parma nella mossa che questi intraprese in 
favore dei Francesi contro gli Spagnuoli, ma nel 1635, essendo a campo sotto Valenza, colpito di 
moschetto terminò la gloriosa carriera. Vedi il Capellari Vivaro ( «Campidoglio Veneto»,  Classe 
VII, Codici 15 -18 della Marciana) . 
Leggesi nei «Diarii»  del Benigna (Ms. alla Marciana): «4 aprile 1726, alle hore una e 1/2 di notte, 
il sig. Anzolo Sonzogno si è annegato, et con colpo nella testa, a S. M. Formosa dal Ponte di ca’ 
Avogadro».  
A  indice  
Avogarìa (Ponte, Rio, Ramo, Calle della)  a S. Barnaba.  
Dalla cittadinesca famiglia Zamberti, soprannominata «dall’Avogaria»,  perché gli individui della 
medesima sostennero le principali cariche nell’ufficio dell’ «Avogaria di Comun» . La cro naca 
cittadinesca attribuita ad Alessandro Ziliolo, nell’esemplare già posseduto dal Cicogna, ed ora 
depositato nel Civico Museo, ha queste parole, trattando dei Zamberti: «Le loro case da statio 
spatiose e comode si vedono in Calle Lunga, a S. Barnaba, ap presso il Ponte cognominato 
dell’Avogaria dalle habitationi contigue di detti Zamberti».  Queste case, dopo l’estinzione dei 
Zamberti, avvenuta nel principio del secolo XVII, passarono per eredità nella famiglia Superchi.  
A  indice  
Avvocati (Calle dei) a S. Angelo.  
Per lo passato qui abitavano varii avvocati. Ne può far testimonianza l’elenco dei medesimi che 
leggesi nello «Specchio d’ordine per tutto il mese di Aprile 1761».  Anche Nicandro Jasseo, nel suo 
poema: «Venetae Urbis Descriptio»,  così canta, parlando dei campi di S. M. Zobenigo, S. Maurizio, 
S. Angelo, e strade vicine:  
«Hos campos persaepe tenent, callesque propinquos,  
Sole petente undas, qui jurgia dira frequentant;  
Inveniunt hic quos sparsim ele gere patronos,  
Et statuunt quid mane novo det jungere casus».  
Sotto poi vi è la nota seguente:  
«Hic, vel in propriis, vel aliorum domibus, omnes causarum patronos invenies post meridiem».  
Il numero degli avvocati sotto la Repubblica era indeterminato. Dove vano però essere nati nello 
stato, od aver domiciliato dieci anni almeno colle loro famiglie in Venezia, non aver avuto alcuna 
condanna per delitti infamanti, essere addottorati nella Università di Padova, e poter provare quattro 
anni di pratica. Il Maggio r Consiglio eleggeva e stipendiava 32 avvocati patrizii perché 
esercitassero la loro professione in favore dei poveri. Ve n’erano destinati 6 pei «Consigli di 
Quaranta» , 18 pei tribunali di Ia istanza, che si chiamavano «avvocati per le Corti»,  6 pegli Uff ici 
di Rialto, e 2 pei prigioni. I nostri avvocati nelle loro arringhe usavano del dialetto nativo, ed aiutati 
dalla dolcezza ed armonia del medesimo, ci lasciarono splendidi esempi di viva e maschia 
eloquenza. Tra i più distinti s’ammirarono un Carlo Cont arini per la facilità d’esprimersi, e valore 
nell’epilogare; un Costantini per la maestria nel muovere gli affetti; un Cordellina pel colorito 
pittoresco; un Cromer pel suo dire spiritoso, persuadente, e culto; uno Stefani pel suo impeto greco; 
un Gallino,  un Alcaini, un Fossati per altri molteplici pregi.  
In Calle degli Avvocati si radunava l’Accademia dei Sibillonisti, istituita dal notajo Ruggero 
Mondini. La raccolta dei «Sibilloni»  (ebbe tal nome un certo genere di sonetti), composti da questi 
accademic i nell’occasione del primo blocco di Venezia, leggesi con piacere divulgata per le stampe.  
A  indice   
 
B  
 
Baccalà (Fondamenta del)  a S. Gregorio.  
«Questa fondamenta»,  scrive il continuatore del Berlan, «prende certamente il nome dai magazzini 
ripieni del noto pesce seccato, che in buon dato ci viene d’oltremare» . Ma la cosa passa in modo 
diverso, poiché negli Estimi, e nelle antiche Piante topografiche, troviamo la Fondamenta suddetta, 
insieme al prossimo  Ponte, ora dei «Saloni» , appellata del «Cabalà».  Più d’una famiglia di tale 
cognome avevamo in Venezia.  
Sopra questa «Fondamenta» esistono i magazzini del sale, che, secondo il Sanudo, nei «Diari»,  
vennero ristaurati per decreto 20 ottobre 1531, stando al lora per rovinarne il colmo.  
B  indice   
Badoer (Ramo, Sottoportico, Corte)  ai Frari.  
La famiglia Badoera, o Badoara, detta anche Partecipazia, venne, secondo i più, dall’Ungheria a 
Pavia, e quindi a Venez ia nei primissimi tempi, ove esercitò il tribunato, e fu una delle dodici case 
in cui da principio fu stabilito il corpo della patrizia nobiltà. Essa conta sette dogi, i quali si 
successero quasi l’uno all’altro; anzi, giusta una cronaca, tentò di metter p arte che niuno potesse 
essere eletto doge se non fosse stato de suo sangue. Questa famiglia edificò varie chiese di Venezia, 
ed acquistò molte ricchezze, sapendosi di un Marino Badoer che, in virtù del matrimonio contratto 
nel secolo XII con Balzanella fig lia di Pietro signore di Peraga, ebbe in dote Peraga, Mirano, Strà, 
Morelle, S. Bruson, ed altre terre della Marca Trivigiana. I Badoeri si gloriano d’un Beato, d’un 
cardinale di Santa Chiesa, nonché di vari generali, procuratori ed ambasciatori. Un ramo d ei 
medesimi abitava in parrocchia di «S. Tomà»,  e precisamente presso la chiesa dei Frari, nella « Calle 
della Passion» , dietro la quale esistono il «Ramo»,  ed il «Sottoportico»  e «Corte Badoer».  Perciò la 
Descrizione della Contrada di «S. Tomà»  pel 1713 po ne in questo punto la «casa propria di Zuane 
Badoer fo de ser Pietro» , ed anche il «Libro d’Oro»  del 1714 annovera un ramo dei Badoer 
domiciliato «ai Frari, in Calle della Passion».  Questa casa ha la facciata sul «Campo dei Frari»  
coll’arma gentilizia dell a famiglia. Il ramo accennato dei Badoer concorse all’erezione del prospetto 
della chiesa di «S. Tomà»,  incominciato nel 1666, e compiuto nel 1670. Vedi Pivoto : «Vetera ac 
nova ecclesiae S. Thomae Apostoli Monumenta».  
B  indice  
Baffo (Ramo)  a S. Ternita.  
Appellasi negli Estimi «Ramo di Ca’ Baffo» dalla patrizia famiglia di questo cognome. Un 
«Lorenzo Baffo de m. Alvise» da S. Ternita trovasi nel ruolo dei confratelli patrizii in una delle 
«Mariegole»  della  scuola Grande di S. Maria della Misericordia, che incomincia col 1308, ed arriva 
al 1499. E nei Necrologi Sanitari: «Adì 17 Xbrio 1593. Il chl.mo s. Mateo Bafo fo del chl.mo s. Zan 
Alvise, de ani 25, da eticho, mesi 6. — S. Ternita».  
I Baffo vennero da Pa rma a Mestre, e poscia a Venezia nell’827. Edificarono nel 1034 la chiesa, ora 
distrutta, di S. Secondo in isola, e nel 1222 quella di S. Maria Maddalena, nella qual contrada vuolsi 
che possedessero un castello, detto Castel Baffo. Rimasti nel 1297 del Con siglio, produssero uomini 
distinti. Una donzella di questa casa, fatta col padre prigioniera dei Turchi, divenne moglie di 
Amurat III, e nel 1568 madre di Maometto III. Esercitò costei un lungo dominio sopra Amurat, e 
conservollo sopra Maometto, né lo perd ette che sotto Acmet, il quale la relegò nel vecchio serraglio. 
Un Lodovico Baffo, valoroso Sopracomito di galera, operò nel 1650 azioni ardite contro i Turchi, si 
diportò bene nella conquista delle fortezze di S. Todero e Turlulù nel regno di Candia, nel 1656 
trovossi alla battaglia dei Dardanelli, e nel 1657, come direttore della galeazza capitana Morosina, 
intervenne alla vittoria sopra le galere barbaresche a Scio. Di lui congiunto fu quel Giorgio, nato nel 
1694, e morto nel 1768, che va celebre fra noi  per le sue poesie in dialetto veneziano. Con Giorgio 
andò estinta la famiglia.  
B  indice  
Bagatìn (Calle, Rio Terrà del)  a S. Canciano.  
Questo rivo, prima del suo interramento, avvenuto, secondo il Codic e 1603, Classe VII della 
Marciana, nel gennaio 1773 M. V., era attraversato da un ponte chiamato «del Bagatin»  per un 
fabbro di tale cognome che qui stanziava. Infatti nell’Anagrafi ordinata dai Provveditori alla Sanità 
pel 1642 troviamo un «Agostin Bagati n» fabbro da S. Canciano. Ed una «Caterina q. Tommaso di 
Michieli» , consorte «di Agostin q. Pietro Lazzari detto Bagatin»,  fabbro a S. Canciano «al 
pontesello di legno» , fece il proprio testamento in atti Pietro Bracchi il 1° dicembre del medesimo 
anno 164 2, e morì il giorno 5 successivo.  
B  indice   
Baghei (Calle dei)  a S. Nicolò.  
È chiamata nella Descrizione della Contrada di S. Nicolò pel 1740 «Calle delle Baghelle» , e colà 
presso in quell’anno scorgesi domiciliata un’ «Anzola Baghella».  Un «Gasparo Baghello»  concorse 
nel 1700 alla dignità di Doge o Gastaldo dei «Nicoloti» , che poteva venir scelto soltanto fra gli 
abitanti delle due parrocchie di S. Nicolò e dell’Angelo Raffaele.  
Ora la «Calle dei Baghei»  è chiusa.  
B  indice  
Baglioni (Calle).   
Vedi Muti . 
B  indice   
Baiamonte Tiepolo (Calle).  
Vedi Remèr . 
B  indice   
Balanze (Calle delle)  detta di Mezzo  a S. Luca.  
Vi si fabbricavano bilancie o stadere, poiché scorgesi che nel 1661 un Matteo del q. Andrea 
«staderer»  avea bottega in «Calle de Mezzo»,  presso il  «Campo di S. Luca».  Gli «stadereri»,  
secondo la Statistica del 1773, erano uniti all’arte dei fabbri, e contavano in Venezia nove botteghe 
con altrettanti capi maestri, undici lavoranti, e due garzoni. Più tardi però dipendevano dai Merciai, 
come appare d al primo volume delle «Inscrizioni Veneziane»  del cav. Cicogna, ove si cita il 
manoscritto lasciato da Apollonio dal Senno sopra le Arti che al cadere della Repubblica fiorivano 
in Venezia.  
Per la seconda denominazione vedi Mezzo  (Calle di)  a S. Apollinare.  
B  indice  
Balastro (Calle, Ramo, Sottoportico, Campiello)  a S. Basilio.  
Bene a ragione scrive il Cicogna doversi leggere «Balastro»,  e non «Balestra»,  mentre qui abitava 
la pa trizia famiglia Balastro, anticamente chiamata Barastro, venuta da Torcello. Essa, giusta le 
cronache, produsse «tribuni antiqui, savii, piasevoli e di grande ardimento e vigore; non molto alti 
di persona, ma molto grossi».  Sembra che questa famiglia abita sse a S. Basilio fino dal secolo XIII, 
trovandosi che «Zulian Balastro»,  il quale nel 1211 ebbe una cavalleria in Candia, era del Sestiere 
di Dorsoduro. Vi abitava poi senza dubbio nel 1379, avendo allora un «Balduin Balastro»  di quella 
contrada fatto pres titi alla Repubblica. Egli è quel medesimo che nel 1356 venne spedito 
ambasciatore ad Alberto II duca d’Austria per distorlo dall’inferire danni alla Repubblica. I 
Balastro, ch’ebbero pure un arcivescovo di Durazzo, andarono estinti il 20 gennaio 1534 m. v . in un 
«Nicolò fo de m. Zuane»,  podestà di Bergamo, che nel 1514 aveva notificato ai X Savii sopra le 
Decime la sua «casa da statio»,  ed altre diecisette case contigue «in contrà de S. Basegio».  
B  indice  
Balà (Fondamenta de Ca’).  
Vedi Baccalà . 
B  indice  
Balbi (Fondamenta)  a S. Marcuola.  
Vedi Due ponti . 
B  indice  
Balbi dai colori (Calle)  a S. Marcuola.  
Vedi Colori . 
B  indice  
Balbi o Morosini (Sottoportico, Corte)  a S. Benedetto.  
Nel 1713 qui possedevano casa il «N. U.  D.co Balbi fu de S. Michiel, ed NN. UU. Michiel e frat. 
Morosini».  Per la prima famiglia vedi Venier e Balbi  (Campiello) ; per la seconda Morosini  (Calle, 
Corte)  a S. Giovanni Grisostomo.  
B  indice  
Baldàn (Calle)  a S. Simeon Grande.  
Sta scritto nei Necrologi Sanitarii: «A dì 23 Novembrio 1599. Catt.a fia de s. Lorenzo Baldan 
simador de mesi 2, da variole, g.ni 15 — S. Simon Grando» . Notisi c he la «Calle Baldan»  sbocca 
sulla «Fondamenta Rio Marin»,  e che in quei contorni molti «simadori» , o «cimadori»  da panni, 
abitavano, i quali pure sulla Fondamenta suddetta avevano la loro scuola di divozione sacra a S. 
Nicolò.  
B  indice  
Baldini (Corte)  a S. Marta.  
«I NN. UU. frat.i Lombardo»  notificarono nel 1740 di possedere una casa in parrocchia di S. 
Nicolò, appigionata a «Camilla Baldina».  A tale parrocchia la «Corte Baldini»  era anticamente 
soggetta.  
B  indice  
Balleràn (Calle)  a S. Giobbe.  
I Necrologi Sanitarii annoverano fra i decessi il 28 luglio 1614 in parrocchia di S. Geremia, nel cui 
raggio giurisdizionale comprendevasi anche anticamente il cir condario di S. Giobbe, «Thomio del 
q.m Anzolo Baleran de anni 44 da fievre maligna, g.ni 8, medico il Peranda».  
B  indice  
Balloni (Calle, Sottoportico, Corte dei)  a S. Marco.  
Nelle Notifiche del 1566 vedi amo appellate queste località «Calle»  e «Corte del Balloner»  da un 
fabbricatore, o venditore di «balloni»  (palloni) che qui anticamente stanziava.  
B  indice  
Ballotte (Calle, Ponte delle)  a S. Salvatore.  
Ritroviamo nelle «Raspe»  dell’Avogaria, che una «Maria a Ballotis»,  da S. Salvatore, ottenne il 10 
aprile 1424 l’annullamento d’una condanna inflittale, con sentenza 18 marzo 1422, dal Magistrato 
del Mobile. Costei poteva essere «dalle Ballotte»  di cognome,  oppure venir così chiamata perché 
fabbricasse, o vendesse le «ballotte»,  o pallottole, inservienti alle votazioni. Riporta Leonico 
Goldioni, anagramma di Nicolò Doglioni, nelle sue «Cose Notabili et Maravigliose della città di 
Venetia» , che nel 1283 le «ballotte pel Maggior Consiglio»  si facevano di cera, ma perché alcuna 
ne restava attaccata ai bossoli, si ordinò che si facessero di pezza di lino. Il Gallicciolli ( «Memorie 
Venete» ) ritrovò poi scritto, che le monache di S. Girolamo ebbero, nel 1421, 100 d ucati, e nel 1481 
altri 50, e ciò per fabbricar le «ballotte» ad uso del Maggior Consiglio.  
A piedi del «Ponte delle Ballotte»,  sul muro d’una casa, scorgesi l’arma Tron a musaico, con 
iscrizione, donde s’impara che quella casa venne lasciata nel 1523 da A ntonio Tron procurator di S. 
Marco alla scuola dei Mercanti.  
B  indice  
Banchetto (Sottoportico e Corte, Ramo Corte del)  a «S. Giuliano».   
È probabile che il nome dipenda da qualche banchetto, o tavola, ove  si vendessero mercatanzie, o 
commestibili, poiché nella «Nota degli Abitanti della Contrada di S. Giuliano fatta per 
commissione pubblica, et eseguita dal R.o D. Gio Batta. Zonta, Sac.e titolato e Sag.no»  nel 1795, 
leggiamo che in «Campo della Guerra»,  ove hanno ingresso le strade di cui si parla, stanziava 
«Andrea Palazzi banchettier».  In «Corte del Banchetto»  
A S. Giuliano, nella casa che portava il civico numero 366, ed ora porta l’anagrafico 506, abitava 
Giacomo Surian, celebre medico ariminese. Sopra il lato di questa casa che guarda la «Corte del 
Forno»  vedesi tuttora scolpito lo stemma dei Surian, stemma ripetuto eziandio sulla facciata della 
casa medesima respiciente il «Rio della Guerra»,  col nome «Jacobus Surianus»,  con quelli d’ 
«Aristotile»  e «Galeno»,  e col verso: «Rura, domus, nummi, felix hinc gloria fluxit».  Giacomo 
Surian nel 1499 fece il suo testamento, in atti Andrea dalla Scala, nella casa medesima, ove pure in 
quell’anno venne a morte. In tale proposito così scrisse Marin Sanudo nei «Dia ri»: «1499. Adì 9 
novembrio morite m.o Jac.o da Rimino medico, qual havia fato caxe con questo verso n.o do, una a 
S. Zulian, et una a S. Trovaxo, zoè: Rura, domus, nummi, felix hinc gloria fluxit. Fo sepulto a S. 
Stefano in una archa in chiesia, dove etia m è questo verso. Lassò uno fiol dott. medico».  
B  indice  
Banco giro (Sottoportico del)  a Rialto.  
Cinge da due lati la piazzetta di S. Giacomo, ed è sormontato da una parte delle «Fabbriche 
Vecchie».  Acqu istò il nome dall’essere stato sede del pubblico banco mercantile, detto 
«Bancogiro».  I banchi di Venezia s’istituirono nel 1157, ed erano da prima affatto privati. Quasi 
sempre venivano tenuti dai nobili, i quali, per altro, dovevano presentare all’uffici o dei «Consoli 
sopra Mecanti»  un fideiussore fino alla concorrenza di certa somma. Nel 1524 si formò pure il 
Magistrato dei «Provveditori sopra Banchi»,  e si presero altre cautele in proposito. Tuttavia, 
siccome parecchi banchieri fallivano, così nel 1584 venne istituito, per consiglio di Jacopo 
Foscarini, il banco di cui teniamo parola sotto la guarentigia del governo. «Codesto banco»,  dice il 
continuatore del Berlan, «si poteva più propriamente intitolare banco di depositi, dappoiché non 
emetteva bigliett i pagabili al presentatore, ma trasportava le partite da un nome all’altro, e 
restituiva ai privati i loro depositi quandunque avessero voluto, avendo il Governo destinato a tal 
uopo fino dal principio i capitali occorrenti. Un senatore, col nome di deposi tario, ne teneva la 
presidenza, e tutti gl’impiegati avevano obbligo di prestar sicurtà. Il banco aprivasi sul mezzo 
giorno, e nel corso dell’anno si teneva chiuso straordinariamente quattro volte per fare i bilanci 
generali, nel qual tempo il danaro serba vasi nella pubblica Zecca, ove lo si portava 
processionalmente lungo la Merceria; e tutti i bottegai, durante quel trasporto, dovevano star ritti 
sulla porta con picche ed alabarde in mano per esser pronti alla difesa del tesoro.  
La scrittura di banco tene vasi per lire, soldi, danari. La lira corrispondeva a dieci ducati 
d’argento; ma siccome la moneta di banco godeva l’aggio del venti per cento, così valeva dodici 
ducati. Il soldo corrispondeva a lire 4, soldi 16, della moneta corrente, ed il danaro a sold i 8 
comuni. Per rendere più difficili alterazioni nei giri del banco, si facevano con apposite cifre, dette 
dagli scrittori d’allora figure imperiali, e trattandosi d’un giro a debito dello Stato, nol si poteva 
eseguire se non dietro speciale decreto del P regadi».  
Presso il «Sottoportico del Banco Giro»  scorgesi un antichissimo tronco di colonna, sormontato da 
una lastra di marmo, da cui si bandivano le leggi al tempo della Repubblica. Mette alla sommità di 
detta colonna una picciola scala sostenuta da una statua ricurva, chiamata il «Gobbo di Rialto»,  
scultura di Pietro da Salò (1541). Riguardo al «Gobbo di Rialto»  scrive la cronaca Barba (Classe 
VII, Cod. 66 della Marciana): «Jera costume in Venetia che, quando era terminato un per ladro, 
over per altro, a d esser frustado da S. Marco a Rialto, li malfatori, come erano in Rialto, andavano 
a basar il Gobbo di pietra viva che tien la scala che ascende alla colonna delle grida; fu terminado 
che più questi tali non andassero a far tale effetto, et però fu posto in la colonna sopra il canton, 
sotto il pergolo grando in Rialto, una pietra con una croce, et uno S. Marco di sopra, aciò li 
frustadi vadano de cetero a basar la d. +, et fu posta a dì 13 marzo 1545».  Il S. Marco e la Croce si 
vedono tuttora. Il «Gobbo di  Rialto»  ebbe un ristauro nel 1836, postavi a salvaguardia una barriera 
di ferro. In tale occasione il Cicogna scrisse, nel giornale intitolato il «Vaglio»,  uno spiritoso 
articolo, donde si desume che questa statua, al pari di quelle di Pasquino e Marforio  in Roma, venne 
fatta parlare a stampa fino dal 1577 col «Dialogo del Gobbo da Rialto et Marocco dalle pipone 
delle colonne di S. Marco sopra la cometa alli giorni passati apparsa su nel cielo».  Per «Marocco»  
qui si vuol intendere una di quelle piccole fig ure poste ai gradini delle colonne della «Piazzetta di S. 
Marco»,  la quale tiene una cesta di poponi. Seguita il Cicogna ad annoverare altri dialoghi satirici e 
corrispondenze del «Gobbo»  con Pasquino e Marforio, che si pubblicarono nei secoli successivi.  
B  indice  
Banco Salviati (Fondamenta ecc.).  
Vedi Tamossi . 
B  indice  
Bande (Ponte, Calle delle)  a S. Maria Formosa.  
«Si suppo ne», scrive il Dezan, «che questo ponte si chiami delle Bande per essere stato il primo in 
questi contorni eretto coi muriccioli laterali che chiamansi Bande».  
Narra la cronaca Magno (Classe VII, codici 513 -518 della Marciana) che, visitando il doge nella 
vigilia della Purificazione la chiesa di S. Maria Formosa, il pievano, al «ponte de pietra buta in 
campo»  soleva stendere una tovaglia, né lasciava passare il principe se non gli avesse dato una 
moneta di rame, detta «bianca»,  solita a coniarsi per quella funzione soltanto. Altre cronache 
dicono che l’offerta facevasi «sul ponte arente alla giexia».  Si può credere adunque che, essendo 
quello delle «Bande»  il ponte più vicino alla chiesa di S. M. Formosa, sul medesimo la descritta 
cerimonia avvenisse.  
B  indice  
Bandi (Calle)  a S. Canciano.  
B  indice  
Bandiera (Corte)  
Sulla «Fondamenta delle Penitenti».  Un «G. Bandiera et frat. q. Carlo q. Antonio»  fecero passa re 
in propria ditta da quella di «Zuane Salgarella»,  con traslato 1° luglio 1662, «una casa et magazen 
da malvasía in contrà de S. Geremia in Cannaregio, pervenuti nelli detti frat. in virtù de pag. di 
dote fatto al off. del Proprio sotto dì... Zugno 1654» . 
B  indice  
Bandiera e Moro (Piazza)  a S. Giovanni in Bragora.  
Questa località, la quale prima dicevasi «Campo della Bragola» , assunse la denominazione attuale 
in onore dei due fratelli Attilio ed Emilio Bandiera, già qui domiciliati nel palazzo Soderini, i quali, 
con Domenico Moro, ed altri compagni, subirono per la libertà italiana la morte a Cosenza nel 
1844. Nel 1867 si tradussero i mortali avanzi dei Bandiera e del Moro a Venezia, e furono sepolti 
nella Chiesa dei SS. Giovanni e Paolo.  
Quanto al vecchio nome di «Campo della Bragola»,  convien osservare che «Bragola»,  «Bragora»,  
«Bracata» , e «Braida»  chiamavasi ab origine l’isola sopra cui sorge la chiesa di S. Giovanni 
Battista. Quest’isola era una dell e «Gemini»,  o «Gemelle»,  le quali, oltre la contrada che ci 
occupiamo ad illustrare, comprendevano quelle di S. Martino, di S. Lorenzo, e di S. Severo, e si 
dicevano «Gemini»,  o perché fossero anticamente consecrate al culto dei Gemini (Castore e 
Polluce),  o perché si rassomigliassero fra loro nella forma. Molto si disputò intorno l’etimologia del 
nome «Bragola»,  ed altre varianti. Il Dandolo lo fa provenire da Bragola, provincia dell’Oriente, 
donde si trasportarono a Venezia alcune reliquie del Precursore.  Questo cronista, parlando del 
vescovo olivolense Domenico IV Talonico, dice chiaramente: «qui de provincia vocata Bragula 
reliquias S. Joannis Baptistae deduxit, et in ecclesia, quam sui progenitores sub Sancti vocabulo 
fabricaverunt, cum devotione deposu it, quae vocata est hac de causa S. Johannis Bragulae» . Altri, 
contraddicendo tal fatto, voglion che «Bragola»  ì derivi dal «bragolare»,  o pescare, che qui 
anticamente costumavasi. Altri dai mercati che qui si tenevano detti «bragole»,  in greco «agorà».  
Altri dalla voce orientale «b’ragal»,  significante due uomini, o due eroi (Castore e Polluce). Altri 
finalmente, ritenendo come forma primitiva non «bragola»,  ma «bragora»,  dalle due voci «brago»  
(melma o fango) e «gora»  (canale d’acque stagnanti), quasi si avesse voluto indicare in tal guisa 
l’antica condizione del terreno fangoso, ed intersecato dall’acque.  
La chiesa di S. Giovanni Battista dicesi fondata da S. Magno nel secolo VII. Quindi venne 
rinnovata nell’817 da Giovanni Talonico, e rifabbricata due vo lte, la prima nel 1178, e la seconda 
nel 1475. Anche in tempi posteriori, e specialmente nel 1728, ebbe nuovi ristauri.  
L’istituzione della parrocchia rimonta ad epoca lontana. Nel 1810 le si aggiunsero alcune frazioni 
tolte a quella di S. Martino, ed una parte della soppressa parrocchia di S. Antonino.  
Narra la cronaca Barba che il doge Domenico Michiel, il quale governò la Repubblica dall’anno 
1118 al 1129, «fece edificare uno bel palazzo con un zardin in contrà de S. Zuane in Bragola in lo 
qual molte fia te se andava a trastullar» . Ed un’altra cronaca aggiunge che, quando egli nel 1129 
rinunziò al principato, portossi ad abitare in questo palazzo medesimo.  
Pel pontefice Paolo II, nato in questa parrocchia, vedi Papa  (Sottoportico e Corte del).  
Il 17 febbraio 1756 M. V. si diede in «Campo della Bragola»  una gran caccia di tori, nella qual 
occasione si ammirarono due voli fatti da due funambule, l’una andando all’insù, e l’altra all’ingiù 
del campanile. Vedi i «Notatori»  di Pietro Gr adenigo da S. Giustina al Civico Museo.  
B  indice  
Bao (Ramo)  a S. Angelo.  
Leggasi «Bau»,  poiché questa denominazione, che, per essere moderna, non si trova negli Estimi 
della Repubblica, dipende da un Pie tro Bau, ora defunto, il quale, parecchi anni fa, teneva aperto 
per suo conto uno spaccio da vino posto qui presso. Maestro di chitarra ed altro, egli aveva continua 
pratica colle donne d’allegra vita che in questo «Ramo»  erano domiciliate. Ciò abbiamo app reso 
dall’indagini fatte ai vicini.  
B  indice  
Barba Fruttarol (Rio terrà di)  ai SS. Apostoli.  
Leggesi in una cronaca citata dal Gallicciolli: «Il D. Angelo Partecipatio»  (chiamato anche 
Badoaro) «teneva r agione et il foro a S. Apostoli, e teneva le barche armate là dietro a quel cantone 
che salta fuori verso il ponte, e la riva comune che in quel tempo riceveva le barche di Murano, 
Torcello, Mazorbo, et Istria, ora è il traghetto di Murano a S. Canziano; e  teneva questo suo 
palazzo fino al rio che ora si dice di Barba, e si chiamava Rio Baduario».  Quasi delle medesime 
parole usa Nicolò Zeno («Dell’Origine dei Barbari»).  Da ciò il Tentori ed altri arguirono che la 
voce «Barba» non sia altro che una corruzion e di «Baduario».  Ma si deve osservare, che la cronaca 
citata dal Gallicciolli ed il Zeno non dicono che la voce «Baduario»  abbiasi convertito in «Barba»,  
ma soltanto che quel rivo, il quale un tempo chiamavasi «Baduario»,  chiamossi poscia «del Barba».  
Inoltre, ammessa anche tale metamorfosi, come spiegare quell’aggiunto «fruttarol» ? Crediamo 
pertanto, che il «Ponte di Barba Fruttarol»  (ora distrutto), e per esso il rivo sottoposto (ora 
interrato), abbiano preso il nome da un «Barba»,  che qui esercitò il mes tiere del fruttaiuolo, tanto 
più che in un catalogo delle meretrici di Venezia, pubblicato nel secolo XVI, troviamo un’ «Anzola 
Trevisan»  domiciliata «in rio da drio el barba fruttarol».  Del resto anche il «Ponte del Bonomo»  
(poscia «delle Pignatte» ) in «Calle dei Fabbri»  a S. Luca denominossi da un «Bonomo di Bonomo»  
fruttajuolo. E lo stesso avvenne, come dimostreremo, della «Calle del Passamonte»  ai «Tre Ponti»,  
nonché della «Calle» , e «Calle e Ponte Zancana»  a S. Marziale.  
Scrive la cronaca del Savina: «A questo tempo nel mese di luglio»  (1587) «s’è fatto un ponte nuovo 
et disfatto il vecchio nel luogo del rio del Barba Fruttarolo ai SS. Apostoli, et non si farà più quella 
volta lunga, et questo per comodità del serenissimo Principe Cicogna che nel giorno de XVIII 
d’Agosto, suo annuale, se ne va alla chiesa dei Crocichieri ad udir messa».  
Nel 1620 Almorò Michiel q. Polo miseramente annegava in «Rio di Barba Fruttarol»,  ritornando di 
sera alla propria abitazione.  
B  indice  
Barbaria delle tole.  
Vedi Tole. 
B  indice  
Barbarigo (Corte)  all’Angelo Raffaele.  
La casa, che qui possedeva la patrizia famiglia Barbarigo, per cui vedi Duodo o Barbarigo  
(Fondamenta), venne distrutta nel 1820, ed anticamente apparteneva ai Michiel. Nel 1592 Nicolò 
Michiel diede alloggio in essa all’arciduca d’Austria Massimiliano, elettore di Polonia, il quale fatto 
era ricor dato dalla seguente epigrafe posta nel giardino: Maximiliano Austriae Arciduci 
Maximiliani II Caes. F. Rodulphi II Caes. Fratri, Poloniae Regi Electo, Roma Redeunti Nicolaus 
Michaelius Hospit. XIII Kal. Maii. MDXCII.  
La «Corte Barbarigo»  all’Angelo Raffael e è attualmente chiusa.  
Altre strade di Venezia portano il nome della patrizia famiglia Barbarigo.  
B  indice  
Barbaro (Corte, Fondamenta, Ramo, Fondamenta, Calle)  a S. Vitale.  
Il palazzo Barbaro, di stile archiacuto, sembra eretto nel secolo XIV. Ignorasi, giusta il Fontana 
nelle sue Illustrazioni alla «Venezia Monumentale e Pittoresca»,  e nei suoi «Cento Palazzi»  ecc., a 
chi da principio appartenesse, sapendosi soltanto che Pietro Spiera, uno dei suoi anti chi proprietarii, 
asserì nel suo testamento fatto il 17 settembre 1414, d’averlo egli pure comperato. In seguito l’ebbe 
un Pietro Franco, droghiere a S. Provolo; indi, sotto il doge Foscari, un Nicolò Aldioni, e fu da 
Lucia Coppo, vedova di quest’ultimo, c he acquistollo Zaccaria Barbaro, cavaliere e procuratore di 
S. Marco, dalla famiglia del quale venne in epoca posteriore restaurato. V’abitarono nel 1499 
l’ambasciatore di Francia, nel 1514 l’ambasciatore ungherese, e nel 1524 la vedova del marchese di 
Mantova, sorella del duca di Ferrara. I Barbaro possedevano pure un altro prossimo palazzo, 
fondato, dal 1694 al 1698, sul disegno dell’architetto Antonio Gaspari.  
Questa famiglia, che impose il nome a più vie della nostra città, passò da Roma nell’Istria, qu indi a 
Trieste, e finalmente a Venezia nell’868. Fu così chiamata per un Marco che, essendo provveditore 
dell’armata condotta nel 1121 dal doge Domenico Michiel in aiuto di Terra Santa, ritolse ai barbari 
il vessillo di S. Marco. Il valore di lui emulossi dai discendenti, e specialmente da Donato, vincitore 
nel 1259 del Paleologo, e da Antonio, che fu nel 1655 e 1656 Capitano in Golfo, nel 1667 
Provveditore Generale in Candia, e nel 1670 Provveditore Generale in Dalmazia. Egli morì nel 
1679, lasciando un le gato di 30 mila ducati pell’erezione del prospetto della chiesa di S. Maria 
Zobenigo. I Barbaro si resero chiari anche per altri meriti, potendo vantare un Giosafat viaggiatore 
distinto, un Ermolao nominato nel 1491 da papa Innocenzo VI II patriarca d’Aquil eja, noto pe’  suoi 
lavori sopra Dioscoride, Aristotile e Plinio, e pelle importanti negoziazioni di cui fu incaricato 
presso Federico III e Massimiliano imperatori; per un Daniele, eletto nel 1557 coadjutore del 
patriarca d’Aquileja Giovanni Grimani, e tra duttore di Vitruvio; finalmente per un Marco autore 
delle «Genealogie Patrizie»,  e d’altre opere inedite di veneziano argomento.  
B  indice  
Barbier (Sottoportico del)  in Cannaregio.  
Ancora pochi anni fa sc orgevasi qui aperta una vecchia bottega da barbiere.  
Era costume fra i nostri maggiori, venuto forse dal vicino regno d’Italia, che i nobili ed anche i 
cittadini portassero la barba, esclusi i servi e gli ecclesiastici, servi anch’essi del Signore. Questi 
ultimi però stettero sbarbati fino al secolo XVI, e dopo portarono la barba in diverse fogge. Il 
patriarca Contarini la proibì loro nel 1509, ma essi in seguito tornarono ad usarla, né bastarono, 
come dice il Gallicciolli, 130 anni di replicati decreti per  far sì che se la tagliassero. Frattanto i 
nobili cominciarono a deporla, leggendosi che l’ultimo in questo ceto a lasciarla crescere fu Paolo 
Foscari nel 1657, ed allora giova credere che anche gli ecclesiastici avranno seguito l’esempio degli 
ottimati. L ’arte dei Barbieri è molto antica. Sappiamo che essi si distinsero nella processione 
dell’Arti, fatta nel 1268 per festeggiare l’elezione del doge Lorenzo Tiepolo. Idearono in 
quell’occasione una mascherata allusiva ai tempi dei cavalieri erranti. Si vider o comparire, cioè, due 
di loro armati di tutto punto, sopra bellissimi destrieri, e condurre seco quattro damigelle 
capricciosamente abbigliate. Giunti in faccia al doge, uno scese da cavallo, ed inchinandosi disse: 
«Noi siamo due cavalieri erranti che abb iamo cavalcato per cercar fortuna, e ci siamo assai 
travagliati per conquistar queste quattro damigelle. Ora veniamo alla vostra Corte, e se alcuno 
volesse contrastarcele, siamo parati a difenderle da buoni cavalieri». Il doge rispose, che erano i ben 
venu ti, che terrebbeli in grande onore, e che nessuno oserebbe toccare sì bella conquista. Allora i 
barbieri gridarono a gola squarciata: «Viva il nostro messer Lorenzo Tiepolo nobile doge di 
Venezia!»  e passarono oltre. Sappiamo pure che quest’arte andò esent e dall’obbedire alla legge, 
promulgata il 15 marzo 1306, con la quale proibivasi di tener fuoco in Rialto per timore degli 
incendii («Capricornus») . Soltanto però nel 1435 si costituì in corpo unitamente a quella dei 
parrucchieri. Era sotto il patrocinio d ei SS. Filippo e Giacomo, ma nel 1465 trasportossi ai Servi, 
ove eresse nel 1468 una scuola, che rifabbricò nel 1772, dopo l’incendio del 1769. Aveva pure un 
altare in chiesa di San Giovanni Novo, ed un altro luogo di riduzione dietro la chiesa. Vedi: 
Cico gna, «Inscrizioni Ven.»,  volumi I e III.  
B  indice  
Barbo (Ramo Corte, Corte, Ramo Corte seconda)  a S. Pantaleone.  
Affermano le cronache che i Barbo vennero da Roma nei primi tempi, e che erano «tribuni an tichi, 
saggi e prudenti, di natura allegra, buoni compagni, et ingegnosi nelle cose del mar».  
Il Codice 183, Classe VII, della Marciana, fa prova che questa famiglia aveva possessioni in 
parrocchia di S. Pantaleone fino dall’anno 1188. Anche nel 1379 abita vano a S. Pantaleone quei 
patrizi Barbo, i quali facevano fazione all’Estimo del Comune. Fra questi «Pantalon Barbo il 
piccolo»  venne impiegato dalla Repubblica in importanti servigi, ed incontrò grandemente l’odio di 
Francesco di Carrara, signore di Padov a, che nel 1372 spedì alcuni emissari per farlo trucidare. La 
trama andò a vuoto, «avendone avuto sospetto»  (come si legge nella cronaca manoscritta del 
Caroldo, Codice 141, Classe VII della Marciana) «Cattaruzza meretrice nel Castelletto, che era 
luogo in  Rialto deputato a peccatrici, et insieme Margarita per alcune parole che li disse la Gobba 
la quale teneva marzaria dietro S. Marco» . Gli assassini quindi furono giustiziati, e premiate le 
donne rivelatrici del fatto. Nicolò Barbo q.m Giovanni, pur esso d a S. Pantaleone, avendo ritrovata 
gravida d’un proprio servo Bona Tartara, che teneva in casa come schiava, fortemente bastonolla 
«cum un bigolo ab acqua».  La schiava, giurando vendetta, corse tosto a comperare dell’arsenico in 
una prossima farmacia, e lo cacciò nella minestra del padrone, onde questi in breve morì. Essa, per 
sentenza della Quarantia Criminale 19 maggio 1410, venne condannata ad essere condotta pel 
«Canal Grande»  legata ad un palo sopra una «peata»,  mentre un banditore gridava ad alta voce il di 
lei misfatto, ad essere quindi strascinata a coda di cavallo per la città fino in mezzo alle due colonne 
di S. Marco, e colà pubblicamente abbruciata.  
Fra i distinti di casa Barbo nomineremo quel Lodovico che nel 1437 venne eletto vescovo di 
Treviso,  e quel Pietro che il 30 agosto 1464 salì al trono pontificio col nome di Paolo II. Vedi Papa  
(Sottoportico e Corte del). I Barbo andarono estinti nel secolo trascorso. L’antica loro casa 
dominicale di S. Pantaleone è nominata dal  Ridolfi («Delle Maraviglie dell’Arte, ovvero Delle Vite 
degl’illustri Pittori Veneti e dello Stato» ) colle seguenti parole: «In casa Barba a S. Pantaleone 
miransi nell’intavolato d’una stanza un capriccio dei sogni et alcune deità in un cielo con varie 
imagini delle cose apportate nel sonno alle menti dei mortali, e le quattro stagioni in figura nel 
recinto».  Tali pitture erano del Tintoretto. Sulle scale poi dello stesso palazzo, che poscia 
appartenne ai Bembo, esisteva un simbolo marmoreo molto antico, d isegnato dal Grevembroch 
(«Veneziane Curiosità Sacre e Profane»  al Civico Museo).  
B  indice  
Barcaroli (Ponte dei).  
Anticamente questo Ponte chiamavasi «del Cuoridoro»  per una bottega da «cuoridoro»,  ricord ata 
tuttavia dal nome d’un prossimo Sottoportico, e d’una prossima Corte. Vedi Cuoridoro  
(Sottoportico e Corte). Poscia chiamossi «dei Barcaroli»  per lo stazio di gondole, che anche oggidì 
esiste in questa situazione.  
Non lun gi dal «Ponte dei Barcaroli»,  nella casa al N. A. 1827, morì il 23 dicembre 1851 il poeta 
Luigi Carrer.  
B  indice  
Baretteri (Ponte, Rio dei)  a S. Salvatore.  
Il Marin nella sua «Storia Civile e Politica de l Commercio dei Veneziani»,  dopo aver parlato di 
varie arti che nei secoli XIII e XIV fiorivano in Venezia, così si esprime: «Non erano meno in uso 
le berrette a quei dì, delle quali coprivano comunemente la testa non meno i plebei che i distinti 
cittadini , ed i nobili. Ponte dei Baretteri viene detto ancor quello che unisce la Merceria nella sua 
divisione, locché fa credere che le vicine strade avessero molte botteghe di venditori di questa 
manifattura».  Infatti, il Gallicciolli cita tre «baretteri, o berr etteri»,  da S. Salvatore (i confini della 
qual parrocchia giungevano anche una volta a questo Ponte) che nel 1379 fecero prestiti alla 
Repubblica. E più tardi altresì vari «berretteri»  stanziavano presso il ponte suddetto, il quale nel 
libro «Presbiter»  viene nominato fino dal 1315, e, per la prima volta fabbricossi in pietra nel 
principio del secolo XVI, leggendosi in Sanudo sotto il febbraio 1508 m. v.: «Fo compito el ponte 
di pietra in marzaria che prima era di legno, et fo bella opera, laudata molto da tutti».  Sappiamo 
che nel 1741 venne levata una casa che ingombravalo, e che nel 1772 fu rifabbricato con balaustri 
decorati agli angoli da leoni, oggidì non più esistenti. Abbiamo poi un’incisione del Giampiccoli 
che rappresenta il solenne apparato eretto il 31 agosto 1772 sul ponte medesimo pel solenne 
ingresso del Cancellier Grande cav. Girolamo Zuccato. L’arte dei «Berretteri»  si raccolse in corpo 
principalmente per una legge del 18 marzo 1475. Il 12 marzo 1506 decretossi poi che dovesse 
essere unita a q uella dei «Marzeri».  Essa contava anticamente molte fabbriche pel consumo della 
città, e per le commissioni solite a venire dall’Istria, Dalmazia e Levante, essendosi sparsa la fama 
che le berrette veneziane si tingessero con finitezza, e durevolezza di co lore. Negli ultimi tempi 
però era decaduta d’assai per la mutazione del nazionale costume, sicché nel 1773 aveva soltanto 
sette botteghe con 27 capi maestri, 11 lavoratori, ed un garzone.  
B  indice  
Bari (Calle Larga, Lista Vecchia dei)  a S. Simeon Grande.  
«Baro»,  scrive il Gallicciolli, illustrando questa località, «era un tempo un’isoletta fra Scopolo e 
Birri. È però nome generale di terreno paludoso ed incolto. Perciò l’Erizzo nella sua cronaca dice 
che le monache della Celestia ebbero un baro per edificarvi un monastero ed una chiesa. Ed il 
Scivos dice che nel 1201 si fabbricò la chiesa di S. Andrea sopra un gran baro appresso al Lido».  
Altri vorrebbero che qui un tempo abitassero, oppure avessero ritrov o, «bari» , o barattieri, 
appoggiandosi al Sabellico, il quale dà il nome di «nebulonum»  a queste località. Senonché è 
d’uopo considerare che il Sabellico, senza curarsi dell’etimologia dei nomi attribuiti alle contrade di 
Venezia, li traduceva molte volte in latino alla lettera, come ai suoi tempi correvano.  
Quanto al titolo di «Lista Vecchia»,  è da notarsi che col vocabolo «lista»  s’intendevano le adiacenze 
del palazzo d’un ambasciatore straniero, le quali godevano, come gli antichi asili, d’alcune 
immunit à pei delinquenti. Questa era la lista dell’ambasciatore Cesareo domiciliato nel prossimo 
palazzo Correr, ora distrutto, che aveva la facciata sopra la così detta «Riva di Biasio».  L’ultimo 
degli ambasciatori Cesarei ad abitarvi fu il marchese Giovanni Ant onio Turinetti di Priè, il quale nel 
27 luglio 1753 fu colpito da apoplessia a Mogliano, ed il 13 luglio 1754 venne sostituito dal conte 
Filippo Giuseppe di Rosenberg, che, come abbiamo veduto, pose stanza a S. Barnaba. Vedi 
Ambasciatore  (Ramo dell’).  
B  indice  
Barozzi (Calle, Calle e Ponte, Ponte, Ramo, Sottoportico e Ramo, Calle, Corte Ramo primo, Ramo 
secondo) a S. Moisè.  
In «Corte Barozzi»  sorgeva anticamente un palazz o di gotico stile con torri e merlature, che 
scorgesi chiaramente nella Pianta topografica di Venezia, intagliata in legno nel 1500, ed attribuita 
ad Alberto Durero. Questo palazzo, posseduto dalla patrizia famiglia Barozzi, venne da essa 
rifabbricato nel secolo XVII sullo stile del Longhena, e poscia, per via di matrimonii, passò nei 
Corner e negli Emo, dai quali il 5 marzo 1827 l’ebbero i Treves. Antica per certo è la dimora dei 
Barozzi a S. Moisè, se fino dal 1164 un Domenico Barozzi, figlio di Vitale da  Torcello, comperò in 
questa parrocchia un pezzo di terreno che confinava coi possedimenti colà situati, di altri della 
stessa famiglia. Vorrebbero alcuni che il palazzo di cui parliamo sorgesse in sostituzione della poco 
distante casa dominicale che i Bar ozzi avevano, secondo le cronache, «a banda zanca, in bocca del 
Rio Menuo, dalla parte verso S. Marco, per mezzo della Doana»,  e che venne spianata quando 
alcuni di essi si resero complici della congiura di Bajamonte Tiepolo. Potrebbe essere però che 
ambed ue le case sussistessero contemporaneamente, e che la famiglia Barozzi nella parrocchia di S. 
Moisè si dividesse anticamente in più di un ramo. Essa è originaria di Padova, da cui passò a 
Torcello e quindi a Venezia, ove rimase del Consiglio quando fu chiu so. Un Giacomo Barozzi 
venne eletto barone dagli imperatori di Costantinopoli ottenendo il dominio delle due Isole di 
Santorino e Tirasia nell’Arcipelago. Egli fu padre di quell’Andrea che, generale di 55 galere, nel 
1264 ruppe i Genovesi, prendendo la cit tà d’Acri in Soria. Un patriarca di Grado, ed uno di 
Venezia, varii vescovi, ed altri uomini cospicui anche per dottrina, nobilitarono questa famiglia, 
della quale oggidì vive il commendatore Nicolò, direttore del patrio Museo.  
Troviamo nelle cronache che in palazzo Barozzi a S. Moisè alloggiò nel giugno 1497 un 
ambasciatore Turco col seguito di dodici Greci, diretto al Re dei Romani, e che nel gennaio del 
1498 M. V. v’alloggiò pure, incognito, il signore di Correggio, venuto per passatempo a Venezia. 
Cogna to, com’era, di Benedetto Barozzi, vi ritornò nel 1500 e 1503.  
In «Corte Barozzi»,  dopo il 1775, si trasportò l’uffizio delle Poste dello Stato, che stava 
anteriormente a S. Cassiano. Qui rimase fino al 1806. Vedi Posta  (Via alla ). 
B  indice  
Barucchi (Calle)  in Ghetto Vecchio.  
«Colomba, Ester, Regina, Jacob et Emanuel, fratelli e sorelle Baruch q. Isach» traslatarono il 1° 
giugno 1728 da «Jacob Baruch q. Samuel Ebreo»  vari stabil i in «Ghetto Vecchio nella Calle  
Baruch» , e ciò «giusta il pagamento di dote da essi ottenuto nel M.to Ecc.mo de Cinque Savii alla 
Mercantia, 2 ottobre 1727, e stime 14 marzo 1728, per la q. Rachel Sara Baruch loro madre».  
In «Calle Barucchi»  appiccossi un  gran fuoco il 15 aprile 1752, che viene ricordato dal Gallicciolli, 
e di cui scorgonsi ancora i vestigi.  
B  indice  
Barzizza (Corte, Ramo)  a S. Silvestro.  
Dal palazzo Barzizza, che ha il suo prospetto, co llo stemma della famiglia, sul «Canal Grande» . La 
famiglia Barzizza è d’origine bergamasca. Avendo il conte Nicolò Vincenzo Barzizza, canonico 
della cattedrale di Bergamo, sovvenuto di danaro la Repubblica nell’aspra lotta contro il Turco, 
venne ammesso al  Maggior Consiglio, coi nipoti e discendenti, nel 1694. Egli nella supplica per 
ottenere il patriziato diede i cenni seguenti della propria famiglia: «Sono 4 secoli che Giacomo 
Barzizza nella rocca di Bergomo, come uno dei deputati della città, riconobbe l a successione dei 
Visconti. Giacomo Ambrosio Barzizza si conciliò la famigliarità del Duca Galeazo Sforza con 
memorabili attioni, et illustri impieghi. Molti con la laurea dottorale insigni sopra le catedre più 
cospicue delle università più famose. Giunifo rte Barzizza, dottorato in Pavia nell’età primitiva di 
tredici anni, scrisse molto, et operò assai per Alfonso re d’Aragona, et per i duchi di Milano, in 
servitio dei quali esercitò anco con sommo decoro il grado di Vicario Generale. Il Co. e Cav. G. 
Anton io, con titolo di dottore e Protonotario Apostolico, fu impiegato in diverse cariche in servitio 
della Santa Sede; è stato anco Auditore Generale delle Romagne. Finalmente, con diploma spetioso 
di Carlo V, e di Massimiliano II, che attesta la nobiltà di no stra casa, riconosciuta da stipite antico 
di 4 avi paterni e materni, fu Gio. Maria Barzizza dichiarato secretario e consigliere di Stato, 
perpetuando nella casa il titolo di Conte Palatino, e nella persona quello di cavaliere aureato con 
honore d’haver ne lla coronatione dell’Imperatore in Aquisgrana tenuto la sua spada»  ecc. ecc.  
Non è antica però la dimora dei Barzizza in Venezia, ed essi ebbero il palazzo da altre famiglie.  
B  indice  
Basadonna (Corte ecc .). 
Vedi Tramontin . 
B  indice  
Basegò (Calle e Corte del)  al Malcanton.  
Siamo d’avviso, benché non possiamo accertarlo, che queste strade abbiano avuto il nome da lla 
famiglia Basilicò, volgarmente «Basegò»,  e non, come pensano alcuni, dal basilico, o «basegò»,  
nota erba odorifera. Un Giovanni di questo cognome venne abilitato all’esercizio di cancelleria fino 
dal 1684.  
In «Corte del Basegò»  havvi una sponda, o «vera», di pozzo di marmo rosso, costrutta nel 1436, 
che, come congettura il Cicogna dall’iscrizione, avrebbe appartenuto al convento di S. Salvatore, e 
sarebbe stata trasportata in questo sito al momento nel quale il convento venne rifabbricato, cioè nel 
1530 . 
B  indice  
Bassa (Calle)  a Castello.  
Pretendono alcuni che abbiasi denominato dalla sua bassa imboccatura dalla parte della 
«Fondamenta Rio della Tana» . Senonché, una famiglia Basso viveva in parrocchia di S. Pietro di 
Castello nel secolo trascorso, leggendosi nell’elenco dei confratelli defunti della Scuola di S. Maria 
della Misericordia: «3 dicembre 1780. Sepoltura del q. Zabatta. Basso confratello di disciplina 
della contrada di S. Pietro di Castello».  
B  indice  
Bastion (Calle)  a S. Martino.  
Da una di quelle osterie grandi ove vendevasi vino al minuto, le quali chiamavansi «bastioni».  Essa 
nel 1713 era condotta da un Valentino Grandi. Nel 1767 fu vitt ima di grave incendio, menzionato 
dal Gallicciolli.  
Un’altra di tali osterie, condotta nello stesso anno 1713 da un Antonio Giozza, diede il nome alla 
«Calle del Bastion»  a S. Gregorio.  
Ritroviamo che nel 1773 i «Bastioneri»  erano 30, e 246 nel 1796, nel q ual anno si compresero 
probabilmente sotto tal nome anche coloro che conducevano luoghi minori ad egual uso destinati, 
detti subalterni. Il consorzio dei «Bastioneri»  non formava corpo d’arte, e ciascuno era considerato 
confratello del medesimo per quel te mpo soltanto in cui durava nel proprio esercizio.  
B  indice  
Battagia (Calle, Ramo, Corte, Ramo)  in «Birri»,  a S. Canciano.  
G. Francesco Loredan, economo dell’eredità di Cristoforo Battagia diede in nota a i X Savii sopra le 
Decime, in virtù della parte del Senato 1711, varie case «in contrà di S. Cantian, in Birri, in Corte 
de ca’ Battagia».  
La famiglia Battagia discese da Cotignola nel Milanese, patria degli Sforza ai quali fu congiunta 
d’affinità, come ri feriscono il Malfatti, ed il Freschot. Ebbe anche domicilio in Milano e conseguì la 
nobiltà veneziana l’anno 1500 per aver Pietro Antonio Battagia, guardiano del castello di Cremona, 
ceduto quella fortezza alla Repubblica. Egli ricevette in dono altresì un a casa sul «Canal Grande»,  
la villa di Montorio nel Veronese, e 26 mila ducati in contanti. Alcuni dell’anzidetta famiglia si 
distinsero nella guerra di Candia, specialmente Girolamo, che, dopo molte belle imprese, venne 
eletto Provveditore Generale in que ll’isola nel 1667. Colà portossi valorosamente, restando ferito di 
bomba, ma, successa la resa, e ritornato a Venezia, si vide incolpato di mala condotta, e posto in 
carcere. Ben presto però rifulse la di lui innocenza, sicché fu assolto, e promosso a nuov i onori.  
In «Corte Battagia»  in «Birri»,  vi è una bella «vera»  di pozzo di stile arabo bizantino.  
Nella corte medesima abitava quella Giulia Carozzo, moglie di Paolo Adami, la quale, non volendo 
accondiscendere alla libidine di G. Battista Zambelli, sacerd ote della chiesa di S. Silvestro, venne 
da lui uccisa, in età di anni 27, il 17 aprile 1743.  
B  indice  
Battello (Calle, Campiello, Rio, Fondamenta del)  a San Girolamo.  
Da un battello fermo nell’acqua, sop ra del quale, anche tuttora, si passa da una parte all’altra del 
canale. Nota il Dezan che qui non si poteva per lo passato costruire alcun ponte, perché il canale era 
di privata ragione delle monache di S. Girolamo, e dei frati di S. Secondo.  
B  indice  
Battocchio (Sottoportico e Corte del) ai Tolentini.  
Emerge dalle Condizioni del 1514, che in parrocchia di S. Croce, a cui queste strade erano soggette, 
abitava un «Zuane Batocchio drappier fo del m. Giacom o». Di lui forse tocca il Sanudo nei 
«Diarii»  colle seguenti parole: «In questo zorno (22 maggio 1515) a vesporo, a li Sora Consoli, 
hessendo in lite Zuan Batocchio Masser alla Camera d’imprestidi con uno suo cugnado, nominato 
Pietro Bonavita, et altercand osi di parole, el dito Piero dette di uno fuseto al prefato Zuan 
Batochio, e poi altre ferite, ita che statim morite. El qual Zuane Batochio era drapier richo, et tuto 
di caxa dil Ser.mo Principe nostro, qual lo fece Cap.o di le Preson. E lui messe dito su o cugnado e 
poi fu casso».  
Altre famiglie Battocchio, o Battochio, abbiamo avuto in Venezia.  
B  indice  
Beccarie (Campiello ecc.)  a S. Giobbe.  
Vedi Beccherie . 
Beccarie (Calle , Campo, Ponte, Rio, Calle delle)  a Rialto.  
Sorge in questo campo il palazzo Querini, detto la «Ca’ Mazor»,  o «Ca’ Granda»  che, dopo la 
congiura Tiepolo -Querina, avvenuta nel l310, venne demolito per due terzi spettanti a Marco e 
Pietro Querini congiurati , e lasciato integro per un altro terzo posseduto da Giovanni Querini 
innocente. Alcune cronache però dicono invece, che, non rinvenendosi allora gli strumenti 
divisionali, ed essendovi in detta casa alcune parti comuni, e quindi indivisibili, il governo l asciolla 
in piedi come stava, ma confiscò i due terzi di Marco e Pietro Querini, e comperò il terzo di 
Giovanni. Egli è certo che qui nel 1339 si collocarono le pubbliche beccherie di Rialto, situate per 
lo innanzi presso S. Giovanni Elemosinario ove posci a fu la «Drapperia».  Di qua il nome di 
«Stallone»,  che conserva il fabbricato. Né vuolsi pretermettere che esso, sebbene per poco, tornò 
nell’assedio di Venezia del 1849 a servire di pubblico macello essendo quello di S. Giobbe esposto 
al grandinare delle palle.  
La provvigione delle carni commestibili non fu mai trascurata dai Veneziani, riscontrandosi fino 
dagli antichi tempi l’istituzione d’un uffizio di tre nobili, detti «Sopra le Beccarie e pubblici 
Macelli»,  il cui capitolare registra le deliberazioni emanate sopra questa materia cominciando dal 
1249. Continuò esso con varietà di leggi fino al 1545, nel qual tempo una straordinaria gravezza 
imposta dal re dei Romani sopra l’estrazione degli animali bovini produsse una gran carestia. 
Decretò allora il Se nato che fossero eletti due individui del proprio corpo col titolo di «Provveditori 
sopra le Beccarie», e nel 1678 ve ne aggiunse un terzo. Vedi Tentori  («Saggio sulla Storia Civile 
ecc. della Repubblica di Venezia») . I Beccai si radunavano in divota confr aternita, sotto il 
patrocinio di S. Matteo, nella chiesa che in Rialto sorgeva sacra a questo santo, della quale, per 
breve di Eugenio IV, avevano il diritto di eleggere il pievano. Essi mascherati all’Europea, 
all’Asiatica, all’Africana, ed all’Americana,  segnalavansi specialmente nelle cacce dei «tori molai», 
solite darsi l’ultima domenica di carnovale nella corte del Palazzo Ducale. Ed in tale giornata 
godevano il privilegio, per la fedeltà dimostrata alla Repubblica, di montare in numero di 20 la 
guardi a del palazzo medesimo dall’ora di terza finché terminavano i pubblici spettacoli.  
Il «Rio delle Beccarie»  a Rialto era detto nel secolo XII «Magadesso»  dalla famiglia Magadesia, o 
d’Arbore, e nel secolo XIV di «Ca’ Bellegno»  parimenti da una famiglia di q uesto cognome.  
La «Calle delle Beccarie»,  costeggiante lo «Stallone»,  si chiama pur anche «Panateria»  dalle 
botteghe di pane, che, fino da tempo antico, erano colà stabilite, poiché in una deliberazione del 
M.C. dell’anno 1341 si legge: «quod Panataria ubi  venditur panis in Rivoalto reducatur ad latus 
muri Beccariae novae per modum quod melius videbitur» . Anche il Sabellico («De Situ Urbis»)  
chiama queste botteghe «paniceas tabernas quae macello adhaerent».  Ed esse continuarono a 
sussistere nel medesimo sit o fino al cadere della Repubblica, dicendo Francesco Todeschini nel 
volume II della sua opera manoscritta, estesa nel 1774 col titolo: «Della Dignità dei Procuratori di 
S. Marco»  (Cod. 613 -614, Classe VII della Marciana): «Anche nell’isola di Rialto fa uso  l’arte dei 
Pistori, per vendita di pane, di alcune botteghe in fianco della Beccaria, quale si asserisce che 
fosse palazzo dei Querini congiunti di Bajamonte Tiepolo, e suoi collegati nelle nota congiura».  
Dal medesimo autore ricaviamo che queste botteghe  nel secolo passato erano in numero di 25.  
B  indice  
Beccher (Calle del)  a S. Felice.  
Pell’arte dei «Beccheri» , o Beccai, vedi l’articolo antecedente.  
B  indice  
Beccherie (Campiello, Calle delle)  a S. Giobbe.  
Qui esistevano nel 1713 «due beccarie grandi con magazzeni dove si ammazzavano li manzi, di 
ragione Cucina, tenute in affitto dai partitanti Beccheri, i quali pagano, secondo l’informationi 
prese, pe r affitto soldi 4 per ogni manzo che si ammazza».  
B  indice  
Bella (Ruga, Ponte di Ruga)  a S. Giacomo dall’Orio.  
Secondo il Dezan, queste denominazioni provennero dall’amenità del sito.  
Il «Ponte di Ruga B ella»  è chiamato anche del «Forner».  Vedi Forner  (Fondamenta del).  
B  indice  
Bella Vienna (Campo, Calle della)  a Rialto.  
Da un Caffè alla «Bella Vienna»  che qui esisteva, e che , aperto nel principio del secolo presente, 
ebbe, come si dice, quest’insegna per onorare Vienna capitale dell’impero Austriaco.  
B  indice  
Bembo (Calle) a S. Salvatore.  
Il palazzo Bembo, respiciente con la facciata la «Riva del Carbon»,  è della scuola del Calendario, e 
dal 1657 al 1671 fu ristaurato colla spesa di 47 mila ducati. La famiglia, che ne era proprietaria, da 
cui si denominarono altre strade di Venezia, venne da Bologna in queste isolette nei p rimi tempi, 
poiché fino dal 527 un Giovanni Bembo ricordasi tribuno d’Eraclea. Essa fu una di quelle che nel 
697 concorsero all’elezione del primo doge, e che nel 982 firmarono la donazione dell’isola di S. 
Giorgio Maggiore, fatta dal doge Tribuno Memmo al  monaco Giovanni Morosini. Questa famiglia 
si può dire una delle più cospicue fra le nostre patrizie, vantando uomini celeberrimi in santità, valor 
militare, e dottrina. Quanto a santità, produsse, tre celesti Comprensori, cioè S. Leone vescovo di 
Modone e  Corone, che fiorì circa il 1110, il B. Antonio dei pp. Gesuati, vissuto nel 1395, e la Beata 
Illuminata terziaria Francescana, morta nel 1483. Quanto a valore, Gio. Matteo difensore di Cattaro, 
assalito nel 1539 dai Turchi; Giovanni distruttore degli Usco cchi, eletto doge nel 1615, nonché altri 
sei fra generali di terra e di mare. Quanto a dottrina (e ciò sia per non parlare di altri) l’eruditissimo 
Pietro, eletto cardinale nel 1539. Egli, come attesta un codice della raccolta Cicogna, era del ramo 
proprie tario del palazzo sulla «Riva del Carbon»,  ed anzi si hanno buoni fondamenti per credere che 
nel palazzo medesimo nascesse, poiché è certo che qui nacque Bernardo di lui padre, il quale, 
unitamente alla moglie Elena Marcello, ebbe tomba nella prossima chie sa di S. Salvatore. Sembra 
bensì che poscia, per le divisioni famigliari, Pietro rimanesse privo dell’avito palazzo, ed altrove 
ponesse stanza, laonde potrebbe aver ragione la «Temi Veneta»  pel 1735 indicando un palazzo 
Bembo a S. Boldo, ora distrutto, com e «casa del celebre cardinale».  Il nostro municipio adunque 
farebbe cosa degna se sopra il palazzo Bembo sulla «Riva del Carbon»  ponesse una lapide 
rammemorante colui che primo fermò le leggi dell’idioma italiano, fu lo storico della sua patria, e 
dettò le ttere e coltissime rime.  
In Palazzo «Bembo»  a S. Salvatore alloggiò il magnifico Giuliano dei Medici, venuto il 15 ottobre 
1510 a Venezia per curarsi della oftalmia che affliggevalo.  
In «Calle Bembo»  a San Salvatore accadde grave incendio il 14 marzo 1763,  che incenerì la locanda 
della Tromba ivi situata.  
B  indice  
Bembo detta del Malcanton (Fondamenta)  a S. Margherita.  
Per la prima denominazione vedi l’articolo antecedente ; per la seconda Malcanton  (Fondamenta, 
ecc.).  
B  indice  
Benedetto (Campo, Traghetto).  
La chiesa ex parrocchiale di S. Benedetto sorse nel 1005 per cura dei Caloprini, Burcali, Falieri 
ecc., e nel 1013 fu ce duta da Domenico e Giovanni Falieri al monastero di Brondolo, sotto i varii 
possessori del quale rimase, finché nel 1435 venne dichiarata indipendente dal pontefice Eugenio 
IV. Minacciando rovina, si rifabbricò nel 1619, a spese del patriarca Giovanni Tiep olo, e si 
consecrò nel 1695. Nel 1810 divenne succurrsale di S. Luca.  
Riferisce la cronaca del Barbo che «adì 29 Novembre 1540 el campaniel di S. Benetto in Ven.a a 
hore 22, e senza algun strepito di temporal, ma da vecchiezza, cascò con ruina fin su le 
fondamenta, et era de domenega, et indivinò non trovasse niuno a passar, et dannizò la gesia 
ruinando un quarto di quella che fu la parte verso il campo, qual tegnivase con el detto 
campaniel».  
Presso il «Traghetto di S. Benedetto»,  il quale è ricordato in u n documento del 1293 con le parole: 
«in confinio S. Apollinaris ad tragettum Sancti Benedicti» , scorgesi un palazzo, eretto, secondo il 
Sansovino, nel secolo XVI dai Talenti, e passato poscia in mano della famiglia d’Anna. Qui soleva 
frequentare assaissimo  Tiziano Vecellio, compare di Martino d’Anna, ricco mercante Fiammingo, 
cui ritrasse col suo magico pennello. Martino fece dipingere a fresco la facciata di questo suo 
palazzo che guarda il «Canal Grande»  dal Pordenone. Esso, dopo la famiglia d’Anna, venne  
posseduto dai Viaro, dai Foscarini, e dai Martinengo. Il nobile Giovanni Conti, anch’esso 
proprietario del medesimo, lasciavalo, morendo nel 1872, alla Casa di Ricovero di Venezia.  
Il Boschini riferisce che al «Traghetto di S. Benedetto»  esisteva un altar ino, o «capitello»,  dipinto 
dal Pordenone, e ristaurato dall’Ingoli, «dove si vede»,  egli dice, «Maria Annunziata dall’Angelo, il 
Padre Eterno, e nel soffitto i quattro dottori della Chiesa con doi Angioletti, uno per parte 
dell’immagine di Maria».  
Non lun gi dalla chiesa di S. Benedetto vi è il teatro di questo nome che, dietro disegno di Francesco 
Costa, venne eretto nel 1755 dai Grimani, sopra terreno dei Venier, e che distrutto da un incendio 
nel 1774, fu rifatto in miglior forma per opera di Pietro Chez ia. Era il teatro nobile di Venezia 
innanzi la fondazione di quello della Fenice. Esso va celebrato singolarmente pel ballo che v’ebbe 
luogo nel 1782, quando i principi ereditarii della Russia, sotto il titolo di Conti del Nord, visitarono 
Venezia. «Le sal e dorate»,  dice il Berlan, «i lumi, gli specchi, 84 dame sedute ad una tavola 
circolare, e dietro ad esse una schiera di cavalieri in piedi, al levar del sipario fecero apparir 
d’improvviso il palco scenico siccome uno degli incantati palazzi delle Mille e d una Notti, e 
trassero l’applauso e il battere spontaneo delle palme dai principi spettatori».  A questo teatro, 
dopo un ristauro, si pose nel 1875 il nome di Rossini in onore del celebre maestro.  
Circa al ponte che da S. Luca mette al teatro di S. Benedet to, ritroviamo che, avendolo i Grimani 
edificato per la prima volta di tavole la notte del 21 decembre 1755, ad onta delle opposizioni della 
famiglia Magno, proprietaria del palazzo di fronte, alle cui mura attaccavasi, esso venne atterrato la 
notte seguen te per ordine del governo. Quindi fu riedificato, ma fracassato per la caduta della 
facciata della chiesa di S. Luca nel 1827, venne finalmente eretto in pietra dai Gallo, successi nella 
proprietà del teatro, e rinnovato nel 1875.  
B  indice  
Benzon (Calle)  a S. Benedetto.  
La famiglia Benzon è così antica da annoverare, dicesi, S. Venturino Benzone, martirizzato nel 120, 
e S. Benzone Benzon, vissuto nel 124. Leggesi che questa famiglia fiorì anticamente nel castello di 
Parrasio, abbruciato il quale per sospetto d’eresia, fondò nel 951 la città di Crema. Nel 1407 
Giorgio Benzone, signore di Missano, Agnadello e Pandino, e principe di Crema sua patria, si fece 
ascrivere al Veneto patriziato, dietro invito del d oge Steno. Egli, dopo avere perduto i propri 
dominii, fu assoldato nel 1426 qual condottiere d’armi della Repubblica, carica sostenuta pure da 
alcuni fra suoi discendenti. Altre aggregazioni al Veneto patriziato ebbe questa famiglia nel 1482. A 
parlare dei  tempi moderni, essa produsse quel Vittore, gentile poeta, il quale premorì alla madre 
Marina, celebre per galanteria, e per aver dato soggetto alla graziosa canzone: «La Biondina in 
gondoleta».  Marina Benzon nel suo palazzo a S. Benedetto, donde trasse il  nome la calle che stiamo 
illustrando, era solita di tenere fiorite adunanze, ove intervenivano i più distinti forestieri dell’epoca, 
quali Byron, Moore, Canova, Pindemonte, Arici, ecc. Dalla famiglia Benzon, sebbene da un ramo 
diverso, uscì pure quel Cami llo, vescovo d’Adria, da alcuni anni decesso.  
B  indice  
Bergama (Calle, Ponte della)  a S. Simeon Grande.  
Vuolsi derivato il nome a questa località da una locanda detta «la Bergama»  perché destinata ad 
accogliere i forestieri venuti dalla città di Bergamo. Per queste particolari albergherie vedi le voci 
Bressana , Feltrina , Verona , Vicenza  ecc. 
Il «Ponte della Bergama»  è detto anche «Gradenigo»  per essere vicino al palazzo tuttora posseduto 
da questi patrizii. Vedi Gradenigo  (Rami) ecc.  
Allargatosi il sottoposto «Rio Marin»,  venne questo ponte nel 1875 rifatto.  
B  indice  
Bergamaschi (Calle)  a S. Moisè.  
Proviene la denominazione da quei di Bergamo, molti dei quali in contrada di S. Moisè e di S. 
Maria Zobenigo lavoravano alle biade nei secoli XVI e XVII, come appa re dai Registri mortuari.  
Altra «Calle dei Bergamaschi»  giace a S. Simeon Piccolo, ed anche in tale contrada stanziavano 
non pochi della stessa nazione, che attendevano all’arte della lana.  
I Bergamaschi avevano due scuole di divozione in Venezia, l’una so tto gli auspici di S. Alessandro, 
in chiesa di S. Silvestro, e l’altra, sotto gli auspicii della B. V. Assunta, in chiesa di S. Giovanni di 
Rialto.  
B  indice  
Berlendis (Calle)  al Malcanton.  
Guida questa s trada al palazzo già posseduto dalla famiglia patrizia Berlendis, originaria di 
Bergamo. Fra i distinti della medesima vi è Giacomo, il quale nel 1615 dimostrò in tal modo il 
proprio valore contro i Turchi e gli Uscocchi, che il Senato onorollo del carico di Sopraintendente 
generale dell’Artiglieria; nonché Giulio, vescovo di Belluno, ammesso al Consiglio col fratello 
Camillo nel 1662 per lo zelo dimostrato nel soccorrere la Repubblica in tempo d’urgenti bisogni. 
Anche Nicolò, figlio di Camillo, si fece mol to onore come podestà e capitano di Trevigi e, venuto a 
morte nel 1772, fu sepolto in chiesa di S. Margherita con epigrafe illustrata dal Cicogna.  
Passata la «Calle della Testa»,  per dirigersi verso le «Fondamenta Nuove»,  havvi un’altra località 
chiamata «Calle Larga Berlendis»  da un’altra famiglia di questo cognome, ascritta alla cittadinanza 
originaria, ma discendente dal medesimo ceppo dei Berlendis patrizii. La casa dominicale, già 
posseduta da questa famiglia, ha la facciata che guarda, oltre il rivo, la «Fondamenta dei 
Mendicanti»,  ed apparteneva «a prè Ippolito e fratelli Torella»,  da cui passò in «Pietro, Zuane e 
Bortolo frat. Berlendis q. Camillo»  collo strumento 3 giugno 1723, in atti di Bartolammeo Mandelli 
N. V. Pietro Berlendis fu Governatore de ll’Ospizio della Pietà, e Dottore. Dalla moglie Catterina 
Zender, sposata nel 1716 ebbe, quel Giovanni che nel 5 aprile 1752 venne approvato cittadino 
originario. Lorenzo, Pietro e Bartolammeo, figli di Giovanni, ottennero il titolo di baroni con 
terminazi one 4 decembre 1767. La famiglia Berlendis, detta dalle «Fondamenta Nuove»,  o «dai 
Mendicanti», mercanteggiava anticamente in seta ed in cambi. Essa aveva in chiesa del Sepolcro un 
altare dedicato ai SS. Francesco e Chiara, e la propria tomba con arma gent ilizia, ed iscrizione.  
In «Calle Larga Berlendis»,  verso il «Rio della Panada»,  esisteva un teatro, che era stato eretto di 
tavole dalla patrizia famiglia Grimani da S. Maria Formosa, ove nel 1639 si eseguì la «Delia o sia 
la Sera sposa del Sole»,  poesia d ello Strozzi, musica del Sacrati. Un anno dopo si ricostruì in pietra, 
ma nel 1715 fu chiuso, e nel 1748 ne precipitò il tetto, laonde in seguito venne completamente 
distrutto. Il Martinioni, nelle sue aggiunte alla «Venetia»  del Sansovino, dice che in que sto teatro, 
«si recitano il Carnevale Opere Musicali con maravigliose mutationi di scene, comparse maestose 
e ricchissime, macchine e voli mirabili; vedendosi per ordinario risplendenti Cieli, Deità, Mari, 
Reggie, Palazzi, Boscaglie, Foreste et altre vaghe  e dilettevoli apparenze. La musica è sempre 
squisita, facendosi scelta delle miglior voci della Città, conducendone anco da Roma, di Germania, 
e d’altri luoghi, e specialmente donne, le quali, con la bellezza del volto, con la ricchezza degli 
habiti, con il vezzo del canto, con l’attioni proprie del personaggio che rappresentano, apportano e 
stupore e meraviglia».  
Il teatro in «Calle Larga Berlendis»  era detto anche di «Calle della Testa»  perché ad essa vicino.  
B  indice  
Berlomeni (oggi Berlomoni - NRE) (Corte)  alla Giudecca.  
«Berlomeni»  è cognome di famiglia. Non troviamo però quando essa abbia abitato, o posseduto 
stabili nell’isola della Giudecca.  
B  indice 
Bernardo (Ramo, Calle, Ponte, Fondamenta) a Sant’Agostino.  
Torreggia presso questo Ponte un palazzo archiacuto che apparteneva anticamente alla patrizia 
famiglia Bernardo, e che poscia passò in proprietà dei Celsi. La famiglia Bernardo venne fra noi da 
Roma, oppure dalla Trivigiana, in epoca sì remota da produrre tribuni, e sempre dimostrossi 
benemerita dello Stato. Era un Francesco Bernardo nel 1303 capitano di grossa nave armata contro 
Andronico imperatore di Costantinopoli. Un altro Francesco, nel 1545, mercanteggiando in 
Albione, giunse a conchiudere la pace fra Francesco I re di Francia, ed Enrico VIII d’Inghilterra. 
Creato perciò cavaliere da entrambi, e largito d’annuale stipendio, vi rinunziò tostoché fu di ritorno 
in patria, a servizio della q uale sostenne poscia importanti impieghi. La famiglia Bernardo ebbe 
pure altri soggetti che levarono bel grido di sé specialmente nelle guerre contro gl’Infedeli. Né qui 
va taciuto di quel Pietro ben noto per la singolarità del suo testamento, fatto il 30 ottobre 1515. 
Ordinava egli che, appena morto, venisse lavato nell’aceto più squisito, e quindi unto con muschio, 
pel valsente di 40 ducati, da tre medici dei più famigerati, ai quali si dessero in compenso tre 
zecchini belli e ruspi per ciascheduno; che f osse deposto con aloè ed altri aromi in una cassa di 
piombo, ove potesse giacere comodamente, la qual cassa si richiudesse in altra grossissima di 
cipresso, così bene serrata ed impeciata da non potersi aprire se non rompendola; che venisse 
collocato in un ’arca di marmo del valore di 600 ducati, in fronte della quale dovessero scolpirsi otto 
esametri, contenenti le di lui gesta in carattere maiuscolo da leggersi alla distanza di 25 piedi, col 
premio al poeta d’un zecchino ogni due versi; che sopra l’arca si  scolpissero il Padre Eterno, ed 
egli, Pietro Bernardo, genuflesso, di forme così grandi da sembrare a venticinque piedi di distanza 
un uomo d’alta statura; che finalmente si celebrassero in un libro di ottocento versi le glorie della 
sua famiglia, e si co mponessero sette salmi ad imitazione dei Davidici con altre orazioni, da cantarsi 
ogni prima domenica del mese da venti frati, al rompere dell’alba, innanzi al di lui sepolcro.  
Queste prescrizioni non furono scrupolosamente eseguite. Il Bernardo morì nel 1 538, e venti anni 
dopo gli si innalzò in chiesa dei Frari un elegante monumento lombardesco, che si attribuisce ad 
Alessandro Leopardi.  
La famiglia Bernardo, che si estinse nel 1868, diede il nome ad altri luoghi della città.  
Bernardo (Calle e Ramo, Campie llo, Ramo)  a S. Apollinare.  
Leggasi «Bernardi»  dal Palazzo che era posseduto dalla cittadinesca famiglia di questo cognome, la 
quale anticamente mercanteggiava in colori prima alla «Giudecca»,  e poscia in Venezia presso la 
«Pescheria»  di Rialto, all’inseg na della Zucca. Chi abbia fondato esso palazzo s’ignora. Sappiamo 
soltanto che nel 1651 apparteneva a «Giacomo Piatti q. Vincenzo»,  cittadino Veneto, e che il 14 
aprile di quell’anno venne acquistato da «Bortolo Bellotto q. Placido».  Da questa famiglia, co llo 
strumento 4 marzo 1694, in atti Alessandro Bronzini, passò in «Pietro e Simeone Bernardi del q. 
Alessandro».  Un Bartolammeo, figlio dell’anzidetto Pietro Bernardi e di Francesca Morana, fu 
approvato il 7 luglio 1743 cittadino originario, ed un Alessand ro, nato dal suddetto Bartolammeo e 
da Caterina Astori, ebbe il 22 gennaio 1780 M. V. insieme ai discendenti, il diploma comitale. 
Accadde poscia che tre figliuoli del q. conte Alessandro, cioè Francesco, Giuseppe ed Ignazio, 
lasciassero, ciascheduno per u na terza parte, andare il loro palazzo all’asta pubblica per imposte non 
soddisfatte, e che queste tre parti venissero comperate negli anni 1809 e 1810 da Pietro Bossi, 
avverandosi poi nel 20 aprile 1833, atti Antonio Santibusca, per parte di Paolina Bossi -Boldrin, 
figlia di Pietro, l’acquisto anche della quarta parte, rimasta in proprietà del conte Bartolammeo, 
altro figlio d’Alessandro. Senonché la contessa Giovanna Bernardi Graziosi del q. Alessandro 
ricomperava da Paolina Bossi -Boldrin, mediante il cont ratto 24 marzo 1841 a’ rogiti Vito Pisani, il 
palazzo dei suoi antenati per lasciarlo ai nostri giorni, con testamento, a Pietro Naratovich, che vi fa 
fiorire la propria tipografia.  
B  indice  
Bersaglio (Rio del)  a S. Alvise.  
Il «Rio S. Alvise»,  o «dei Riformati»,  dicesi volgarmente anche del Bersaglio da un locale ove sotto 
la repubblica tiravasi al bersaglio colle bombarde. Che ciò si praticasse di fare in questo sito fino dal 
secolo XVI, è provato da una  Pianta topografica di Venezia, impressa nel 1572, la quale pone in 
fondo al rivo suddetto «il bersaglio dove si esercitano li bombardieri».  Qui anche sotto la 
dominazione Austriaca v’erano esercizii d’artiglieria.  
Nel «Bersaglio»  di S. Alvise facevasi, du rante la quadragesima, il giuoco del Calcio dai giovani 
patrizii divisi in due fazioni, la prima schierata al di qua, e la seconda schierata al di là d’un portone 
aperto, od arco di tavole, oltre il quale slanciavasi un pallone. Una fazione allora tentava di 
conquistarlo, e l’altra di conservarlo, cercando d’allontanarlo coi piedi, e reciprocamente 
affrontandosi, spingendosi, e respingendosi colle spalle e col corpo soltanto, giacché era proibito 
d’adoperare le braccia, che dovevano tenersi unite ai fianchi . Il pallone conservato, o ritolto, 
decideva della vittoria. I lottatori indossavano per tale divertimento snelli imbusti senza maniche, e 
coprivansi il capo con berretti, o cappellini piumati.  
Un frate riformato di S. Bonaventura, preparando nel 1609 in «Bersaglio»  di S. Alvise alcuni fuochi 
artificiali, ebbe la sventura di rimanere abbruciato. Dice il Gradenigo nei suoi «Commemoriali»  che 
questi era il frate Paolo Savojardo, e pone il caso sotto il 12 novembre 1686.  
Leggesi nel Tentori («Della Legislazion e Veneziana sulla Preservazione delle Lagune»)  che il 
Senato, con decreto 9 gennaio 1578 M. V., accordò ai Savii ed Esecutori alle Acque di spendere 
ducati 1000 delle Decime delle Miniere per costruire la «Fondamenta di pietra viva»  intorno al 
luogo detto il «Bersaglio di S. Alvise».  
B  indice  
Bevilacqua (Calle, Corte)  all’Angelo Raffaele.  
Un «Antonio Bevilacqua fo de S. Baldissera»  possedeva una casa nel 1514 «in la contrà di S. 
Rafael» . Egli apparteneva a famiglia cittadinesca, ed era zio di quel Domenico Bevilacqua che nel 
1559 venne eletto segretario del Consiglio dei X, vi rinunciò nel 1572, e nel 1574 preparossi la 
tomba con epigrafe nella prossima chiesa di S. Sebastiano.  
B  indice  
Bezzo (Calle del)  a S. Barnaba.  
Un «Costantino di Bezzo fo de S. Vincenzo»  era nel 1582 «habitante ne la contrà di S. Barnaba ne 
la casa di ser Beneto de Piero».  Troviamo che Camilla di lui moglie aveva testato fino dal 14  
maggio 1562 in atti Francesco Colonna.  
Altre famiglie di questo cognome lasciarono ricordo di sé stesse in altre strade di Venezia.  
B  indice  
Bianca Cappello (Calle).  
Vedi Stort o (Ponte).  
B  indice  
Bianchi (Corte dei)  a S. Apollinare.  
Un «Marco di Bianchi»,  nato in parrocchia di S. Apollinare, ottenne ai 12 luglio 1601 d’essere 
approvato cittadino originario. La medesima conces sione era stata fatta ai 28 novembre 1584 a G. 
Battista di lui padre, ed ai 30 aprile 1548 a Pietro di lui avo. Essi pure erano nati nella medesima 
parrocchia.  
Questa famiglia Bianchi, o di Bianchi, da S. Apollinare, aveva bottega da piombi e ferramenta, 
all’insegna della Madonna, sul «Ponte di Rialto».  
B  indice  
Bianco (Corte del)  a Castello.  
È detta nella descrizione della Contrada di S. Pietro di Castello pel 1661 «Corte di Ca’ Bianco»,  
senza che allora  vi domiciliasse, o vi possedesse stabili alcuna famiglia di questo cognome. Ciò 
dev’essere accaduto in antecedenza, e probabilmente nel secolo XVI, poiché nel 1566 un «Alvise 
Bianco fo de s. Bastian»  notificò una «casa de statio»  a Castello, con altra cas a a S. Margherita, e 
beni sotto Padova e Mestre. Al padre del suddetto Alvise si riferisce la seguente annotazione che 
trascriviamo dal Necrologio della Scuola di S. Maria della Carità: «1544, 16 Marzo. Sebastian 
Bianco dal Canevo fo levado de giesia de Ca stello, et fo sepulto a S. Domenego in la sua archa, a 
sue spese, con capa sua, et avessimo in chompagnia fradelli 180».  Consorte poi dello stesso Alvise 
fu Corona Vedova, di cui i Necrologi Sanitari: «Adì 11 7brio 1573: mad.a Corona m.r d. m.r Alvise 
Bian co de anni 33 da parto, g.ni 8, S. Piero».  
Questa famiglia Bianco, chiamata anche Bianchi, beneficò il convento di S. Domenico di Castello.  
B  indice  
Biasio (Riva, Traghetto della Riva di)  a S. Simeon Gran de.  
Narrano quasi tutti i «Registri dei Giustiziati»,  che nel 1503, ovvero 1520, aveva bottega sopra 
questa riva un «luganegher»,  o salsicciajo, chiamato Biagio Cargnio, o Cargnico, il quale, spinto al 
certo da estro diabolico, soleva preparare colle carn i di teneri fanciulli da lui trucidati lo «sguazeto»,  
specie d’intingolo, caro specialmente alla nostra plebe. Narrano pure che, avendo un operaio 
ritrovato una mattina entro la propria scodella la prima falange di un dito umano coll’unghia, ne 
diede tosto  avviso alla giustizia, e che l’empio Biagio, dopo aver confessati i delitti commessi, 
venne, per ordine della Quarantia Criminale, tratto a coda di cavallo dalla carcere alla sua bottega, 
ove subì il taglio d’ambe le mani, tanagliato nel ritorno, decapita to finalmente fra le due colonne di 
S. Marco, e fatto a quarti che si appesero alle forche consuete. La di lui casa e bottega adeguaronsi 
al suolo, e la fondamenta ove abitava appellossi da quel momento in poi «Riva di Biasio».  
Anche una cronaca scritta, a  quanto pare, fra la fine del secolo XVI ed il principio del XVII (Classe 
VII, Codice 30 della Marciana) parla di questo Biagio colle parole: «Nota che tutte le barche 
venivano da Mestrina arrivavano all’hostaria di Biasio, hora detta Riva di Biasio».  Ed il Foscarini 
ai nostri tempi, nei «Canti del popolo Veneziano», così in questo proposito induce a parlare una 
madre:  
Sulla Riva de Biasio l’altra sera  
So andata col putelo a chiapar aria,  
Ma se m’a stretto el cuor a una maniera  
Che la mia testa ancora se za vària:  
Me pareva che Biasio col cortelo  
Tagiasse a fete el caro mio putelo!  
Nel nostro Archivio però, né sotto la data del 1503, né sotto quella del 1520, havvi alcun documento 
riferibile al fatto di «Biasio»,  ed esso non è pure ricordato dal Sanudo nei su oi «Diari»,  ove pur 
raccolse tanti fatti di molto minor grido di questo. Ciò può far credere che erronea ne sia la data. E 
veramente, pochi anni fa, fu scoperto un processo contro altro Biagio «varotèr»,  fatto il 7 giugno 
1395 dai Signori di Notte al Crimi nale, ove leggiamo: «Item dixit et confessus fuit quod circa unum 
annum, de die precise non recordatur, et fuit tempore estivo, quod de contracta Sancti Johannis 
decolati, penes ripam Blasii, de illa callesella stricta quae vadit supra canale, penes ca’ de  Vidor, 
de una domo ad pedem planum, et quis in illa moraretur nescit, furtive accepit unum par 
linteaminum grossorum veterum»  ecc. Da ciò si vede che la denominazione di «Riva di Biasio»  
esisteva più d’un secolo prima dell’epoca attribuita dai «Registri d ei Giustiziati»  al fatto da essi 
narrato.  
Sulla «Riva di Biasio»  morì il giorno 11 marzo 1730 la duchessa di Baviera Teresa Cunegonda 
Sobieschi, vedova del Serenissimo Massimiliano. I visceri di lei riposano nella chiesa di S. Simeon 
Grande innanzi al grad ino dell’altare della sacristia.  
B  indice  
Birri (Rio terrà dei)  a S. Canciano.  
Appellasi «Birri»,  o «Biri»,  un’ampia contrada dietro la chiesa di S. Canciano dal canale «Biria»,  
da cui era anticamente at traversata. La cronaca del Trevisan (Classe VII, Cod. 519 della Marciana) 
dice: «S’ingolfava una sacca con una velma et un canale detto Biria, che forma quella parte che 
oggidì Birri si chiama» . È probabile poi che «Biria»  fosse corruzione di «Bierum»,  colla qual voce, 
secondo il Ducange, si intendeva appunto un canale il cui corso dava moto ai molini.  
L’accennata contrada dividevasi in «Birri Grande»,  e «Birri Piccolo».  Perciò il Sabellico («De Situ 
Urbis»),  parlando della chiesa dei SS. Giovanni e Paolo, così si esprime: «Praejacet templo area 
cum lapideo ponte qui in majores Birros et minores mittit».  I due riparti, come appare dalle 
Descrizioni della contrada di S. Canciano, eran divisi dalla così detta «Calle Stella».  
Scrive il Gallicciolli: «1691 Giove dì Santo, ore 22, in Birri fu incendio. Suonavano le campane 
vicine» . (V. Ms. Svajer 865).  
In «Birri»,  verso le «Fondamenta Nuove» , presso la «Calle Ruzzini»,  eravi giuoco di «racchetta».  
In questa contrada raccoglievasi pure ogni festa un’accademia di suo no e di canto. I «Notatori»  di 
Pietro Gradenigo, sotto l’anno 1775, dicono che aveva incominciato qualche anno prima. Qui venne 
eseguita a quattro voci, sotto la direzione del maestro G. Antonio Bianchi, la «Primavera 
Pastorale»,  dedicata al senatore Girol amo Giustinian.  
B  indice  
Bisati (Sottoportico dei)  ai Gesuati.  
Qui c’era l’impresa che forniva le anguille, dette in vernacolo «bisati».  Nell’ «Iconografia»  del 
Paganuzzi la località è chiamata «Sottopor tico del partito dei bisati».  Circa il «partito dei bisati»  
trovansi molte leggi nel «Capitolar Rosa»  che contiene gli «Ordini et Registrationi delli Ill.mi SS.ri 
Savii et PP.ri sora le Mariegole et Mestieri»  (presso il R. Archivio Generale).  
B  indice  
Biscotella (Calle, Ramo)  a S. Giobbe.  
Leggiamo nei «Notatori»  del Gradenigo che Matteo Biscotello, appaltatore del sego in Cannaregio, 
celebrò il 5 aprile 1761 il matrimonio di tre sue figliuole in chiesa d i S. Matteo di Rialto, dando loro 
per dote 2 mila ducati a testa.  
B  indice  
Bissa (Calle della)  a S. Bartolammeo.  
Acquistò il nome dalle sue tortuosità somiglianti ai serpeggiamenti d’una biscia. Ce lo at testa 
chiaramente il Sabellico («De Situ Urbis»),  da cui è chiamata «vicus qui, in anguis speciem 
retortus, anguineus dicitur» . Si trova nominata nel libro «Spiritus»  fino dal 1340.  
In questa Calle e nei luoghi circonvicini, verso il «Ponte dell’Olio»,  stanziavano i Lucchesi, i quali 
nel secolo XIV, a più riprese, emigrarono dalla loro patria, e, se non portarono, perfezionarono al 
certo in Venezia l’arte della seta. «Li qual Lucchesi»  (dice il Codice 939, Classe VII della 
Marciana) «se ne vennero a Venetia , et li fo consegnata la Calle della Bissa, et chiamaronla la 
Calle dei Thoscani, et lì fecero le sue botteghe, et creorno l’officio ch’al presente si trova dietro la 
chiesa, chiamato l’officio della Seda».  La chiesa accennata dalla cronaca è quella di S. Gio. 
Crisostomo, dietro la quale havvi tuttora uno stabile, col N. 5864, adorno degli stemmi di varii 
Provveditori della seta, e dall’iscrizione: «Provisores Sirici».  Perciò la prossima Corte, ora detta 
«del Forno»,  dicevasi «Corte della Seda».  Il citato S abellico, parlando dei fondachi che al suo 
tempo eranvi nella tortuosa «Calle della Bissa»,  così si esprime: «Illi ipsi ambitus densissimis sunt 
officinis referti, in quibus omnis urbicus purpureae texturae apparatus, non sine spectantium 
admiratione, cons picitur; incredibilis opificum manus in auro et serico varii coloris explicando est 
occupata».  
Leggiamo nei «Diari»  del Sanudo: «A dì» (26 marzo 1506) «la matina achadete che apresso il 
Fontego di Todeschi che si lavorava in una calle chiamata di la Bissa,  a hore 1/2 terza cazete certa 
casa vechia, et amazò n. 5 che passava de lì via, et altre magagnoe. È stà cossa notanda».  
Un incendio arse in «Calle della Bissa»  il 18 ottobre 1728. Il prete Antonio Nardini, nel suo libro 
intitolato: «Series Historico -chronologica Praefectorum qui ecclesiam... S. Bartholomaei rexerunt», 
dice che questo incendio avvenne sotto il vicariato di Giovanni Betolli, e che, per voto, la chiesa di 
S. Bartolammeo prese a commemorarne l’anniversario coll’esposizione del SS. Sacramento.  
B  indice  
Bo (Calle del)  a Rialto.  
Nel 1661 in «Ruga dei Spezieri»  a Rialto, a cui fa capo la «Calle del Bo»,  stanziava «Gio.Maria  
Laghi specier al Bo d’Oro».  La sua bottega era precisamente quella che p orta il N. A. 376, e che, 
anche alcuni anni fa, era aperta ad uso di speziale da confetture. Sugli stipiti di essa scorgesi tuttora, 
benché corrosa dal tempo, la figura di un bue.  
Potrebbe credersi però che il nome della calle sia più antico, e che, invece  di dipendere 
dall’anzidetta insegna, dipenda colla insegna medesima, dall’antica osteria del Bo, che troviamo 
aver esistito nel secolo XV in S. Matteo di Rialto. Abbiamo infatti una legge del 1460 per cui tutte 
le meretrici dovevano concentrarsi in alcune  case di Priamo Malipiero a S. Matteo di Rialto, le quali 
erano poste «in quadam ruga post hospitium Bovis».  
B  indice  
Bocca de Piazza.  
Vedi Piazza  (Bocca di).  
B  indice  
Bòccole (Calle delle)  in Quintavalle.  
Le monache, ma specialmente le pinzocchere, chiamavansi anticamente «boccole»,  o perché 
portassero qualche «boccola»,  cioè medaglia, al collo, o perché stringessero le vesti  con cintura che 
avesse qualche «boccola»,  o fermaglio, o, meglio, pel soggolo che loro pendeva increspato sotto il 
mento a guisa di soggiogaja, detta «boccola»  dai Veneziani. Le religiose poi che qui stanziavano 
erano le Cappuccine, che nel 1612 trasporta ronsi a S. Girolamo, ed eressero colà formale convento. 
Vedi Cappuccine  (Fondamenta ecc. delle). Perciò questa Calle è detta nelle Descrizioni della 
contrada di S. Pietro di Castello anche «delle Cappuccine».  
B  indice  
Bògnolo (Calle).  
Vedi Pietre vive . 
B  indice  
Boldù (Calle)  a S. Felice.  
Il palazzo, a cui questa strada conduce, e che prospetta «il Canal Grande»,  apparteneva alla patrizia 
famiglia Ghisi, ma nel secolo trascorso passò, per via di matrimonio, nei Boldù. Qui abitarono nel 
1504 Consalvo, gentiluomo spagnolo, castellano della rocca di Forlì; nel 1523 Giovanni Orsini, 
condottiere della Repubblica; e nel 1524 G. Francesco Gonzaga detto da Lucera.  
La famiglia Boldù, di cui trovasi in altre strade memoria, venne da Conegliano nell’800, e, per 
testimonianza del Malfatti, diede «uomini discreti, sapienti e molto cattolici»,  che fecero edificare 
nel 1000 la chiesa di S. Samuele, e poscia ristaurare quella di San Giacomo. Un Leonardo Boldù fu 
nel 1473 valoroso capitano contro i Turchi. Un Antonio, cavaliere e senatore illustre, venne spedito 
nel 1490 ambasciatore all’imperatore Fe derico cui pacificò con Mattia re d’Ungheria. Il medesimo, 
nel 1493, essendo «Avogador di Comun»,  accusò in Senato Domenico Bollani, suo collega, perché 
aveva ricevuto danari da alcuni rei, e nel 1496 andò ambasciatore al re di Spagna, ma, colto da 
malatti a, dovette soggiacere, viaggio facendo, al comune destino. Un Giacomo Boldù, dotato di 
grande eloquenza, recitò nel 1504 un’orazione funebre in morte del patriarca Tommaso Donato, e 
scrisse epistole, ed altre orazioni. Un Marcantonio, religioso Crocifero, compilò nel secolo 
medesimo la storia del proprio Ordine. Un Filippo, per ultimo, difese nel 1646 con mirabil valore il 
posto delle Cisterne in Candia, ripulsandone i Turchi, finché, per ordine del generale, dovette 
abbandonarlo. La linea dei Boldù da S. F elice si estinse in un Giuseppe, figlio di Francesco e 
d’Anna Giovanelli, nato nel 1793, e morto nel 1837, il quale con molto encomio sostenne per vari 
anni la carica di podestà di Venezia.  
Boldù (Calle)  a S. Pantaleone.  
Vedi Case nuove . 
Boldù (Calle ) a S. Maria Nova.  
B  indice  
Bollani  (Fondamenta) ai SS. Gervasio e Protasio.  
Il prossimo palazzo Bollani sorse nel 1709, secondo la maniera del Tirali. La famiglia fondatrice, la 
quale diede il nome ad altre strade, vuolsi oriunda da Bollis, città dei Sabini. Discordano però i 
cronisti circa il tempo, e circa il luogo donde ultimamente si partì per dirigersi a Venezia. Chi la 
crede venuta da Aquileia nel 965; chi da Costantinopo li nel 1125, ovvero 1229. Regna la medesima 
discordia nel fissare l’epoca in cui ottenne il patriziato, scrivendo alcuni, che, appena afferrati questi 
lidi, fosse ammessa al Consiglio, e vi rimanesse nel 1297; pretendendo altri che vi entrasse solo nel 
1381 per benemerenze acquistate nella guerra di Chioggia. Occupa onorevole seggio nella storia 
quel Domenico Bollani, il quale, spedito ambasciatore ad Edoardo VI d’Inghilterra, ottenne l’onore 
d’inquartare nella propria l’arma del re, ed essendo poi rettore a Brescia nel 1558, venne eletto, con 
breve pontificio, vescovo di quella città. Egli, dopo aver assistito al Tridentino Concilio, spirò nel 
1579 fra le braccia di S. Carlo Borromeo. Questa famiglia produsse altri vescovi, varii letterati, e 
varii uomini e ziandio che si distinsero nelle belliche imprese.  
B  indice  
Bolza (Calle della)  a SS. Ermagora e Fortunato.  
Leggasi cogli Estimi «dalla Bolza»,  cognome di famiglia cittadinesca, che troviamo domiciliata i n 
parrocchia dei SS. Ermagora e Fortunato fino dal secolo XIV. In questo secolo infatti un Giovanni 
dalla Bolza lasciò la sua «casa da statio»,  posta in tale contrada, al figlio Leonardo, col patto che 
dovesse passare, di erede in erede, fra i suoi discend enti. Leonardo non ebbe dalla moglie Antonia 
Lombardo che una sola femmina per nome Franceschina, la quale era amoreggiata da un Giacomo 
d’Angelo. Essendosi costui di notte arrampicato per ben due volte al di lei balcone, e nascostosi una 
volta nella di le i casa, venne condannato il 3 novembre 1388 a due mesi di carcere, ed alla multa di 
100 lire. Cionostante l’ebbe poscia in isposa, e da questo matrimonio nacque Lazzarino, che, 
unitamente al figlio Davide, godendo, pei patti testamentari, i beni della fami glia dalla Bolza, ne 
assunse il cognome. Qui insorse un Francesco, solito anche egli a farsi chiamare dalla Bolza, ad 
attestare innanzi l’Avogaria che discendeva da un altro Francesco, figlio, e non figliastro, come era 
infatti, di Giovanni dalla Bolza, di  cui abbiamo parlato, ed a ripetere, com’ultimo erede del 
medesimo, la «casa da statio»  ai SS. Ermagora e Fortunato. Ottenne egli una sentenza in proprio 
favore, ma Davide dalla Bolza, provando l’inganno, la fece annullare nel 1428. La famiglia dalla 
Bolza  andò estinta in quell’Angela, figlia del suddetto Davide, la quale nel 1514, chiamandosi 
vedova del N.U. Antonio Donà, notificò «uno stabile diviso in quattro affittanze»  nella parrocchia 
dei SS. Ermagora e Fortunato.  
B  indice  
Bombardieri (Calle, Sottoportico, Calle dei)  a S. Francesco della Vigna.  
L’iscrizione e l’imagine di S. Barbara, che, ancora pochi anni fa, scorgevansi all’ingresso del 
Sottoportico, nonché gli antichi catasti, indicano che qui pos sedeva stabili la confraternita dei 
Bombardieri. Essi, come si ha dalla loro «mariegola»,  conservata nel nostro Archivio Generale, 
fabbricarono queste case sopra un terreno vacuo del N.U. Lorenzo Minio, comperato nel 1555 allo 
incanto dai «Governatori dell e Entrade»,  dai quali comperarono pure nel 1557 una prossima casa 
con bottega, che apparteneva alla N. D. Caterina Orio. L’arte dei Bombardieri piantò scuola, sotto il 
patrocinio di S. Barbara, l’ultimo ottobre del 1500 in un locale presso la chiesa di S. Andrea, ma il 
12 decembre 1501 trasportossi ai SS. Ermagora e Fortunato, prendendo a pigione per le sue 
radunanze una «casetta sotto la casa del piovan».  Finalmente nel 1505 passò a S. Maria Formosa, 
ove pure ottenne dal pievano Michele di Clementi «domunc ulam subtus domum suam, positam ad 
pedem planum, penes pontem lapideum».  Questa scuola, che sorge appiedi del così detto «Ponte 
delle Bande»,  e che, quantunque ridotta a privata abitazione, conserva tuttora scolpita l’imagine di 
S. Barbara, venne rifabbric ata dai Bombardieri nel 1598, i quali costrussero eziandio in chiesa di S. 
Maria Formosa un altare in cui s’ammira la bellissima pala di Palma il Vecchio, rappresentante 
Santa Barbara loro patrona.  
Sappiamo che i Veneziani adoperarono le bombarde fino dal tempo della guerra di Chioggia, e che 
in quella occasione, come si esprime il Platina nella Vita di Urbano VI, «nulla erat scapha 
Venetorum, nullus lembus qui non duas bombardas, et eo amplius, haberet».  Alcuni credono che i 
nostri conoscessero quest’arma anche qualche tempo prima. Negli ultimi tempi della Repubblica i 
Bombardieri potevano dirsi, più che altro, militi urbani. Erano dai 400 ai 500, e vestivano un abito 
di panno turchino con mostre e fodere rosse, farsetto e brache di dante, calzette bianche,  scarpe con 
nastro e con fibbia, portando in capo un piccolo tricuspide cappello, ed in mano una corta alabarda. 
Essi servivano come guardie d’onore nelle pubbliche solennità. Il luogo ove esercitavansi al 
bersaglio era S. Nicolò del Lido, oppure S. Alvise , non lungi dal convento dei PP. Riformati di S. 
Bonaventura. Alcuni di questi militi si resero distinti per intelligenza ed imperturbabilità nella 
spedizione comandata da Angelo Emo contro i Cantoni Barbareschi (anno 1784 e susseguenti). Il 
loro ultimo co mandante fu Domenico Gasparoni, Sopraintendente alle Artiglierie.  
B  indice  
Bombaseri (Ramo Calle, Calle, Ramo Calle dei)  a S. Bartolammeo.  
Nel 1661 circa dodici «bombaseri»,  o venditori di bambace, aveva  bottega e volta in queste strade. 
L’arte dei «Bombaseri»  era sotto il patrocinio di S. Michele Arcangelo, e raccoglievasi in chiesa di 
S. Bartolammeo, ove, fino dal 12 gennaio 1540, le venne assegnato un altare anteriormente sacro a 
S. Anna, ma che da que l momento in poi dedicossi a S. Michele. I «Bombaseri»  si costrussero pure 
in chiesa di S. Bartolammeo nel 1580 la propria sepoltura.  
Anticamente raccoglievansi forse in chiesa dell’Ascensione, mentre l’autore delle «Vite e Memorie 
dei Santi spettanti alle  Chiese della Diocesi di Venezia» , narra, che nella «Mariegola»  dei 
«Bombaseri»  si ordina, sotto l’anno 1328, ai frati dell’Ascensione di cantare annualmente, la 
seconda domenica di novembre, una messa pei confratelli defunti, e di distribuire in quel gior no 
all’arte due ferculi, ossia una refezione, gli avanzi della quale dovevano essere donati ai poveri. 
Notisi però che qui ci deve essere uno sbaglio circa la data dell’ordinazione, attesoché nel 1328 i 
Procuratori di S. Marco non avevano ancora dato in af fitto il monastero dell’Ascensione a frate 
Molano e suoi compagni. Ciò avvenne soltanto nel 1336. Vedi Ascension  (Calle ecc. dell’). I 
«Bombaseri»  sfoggiarono il proprio buon gusto accompagnando nel 1574 il re Enrico III di F rancia 
da Murano a Venezia con un brigantino a 12 remi, dipinto di bianco e di rosso, ed avente una 
coperta di damasco chermisino.  
Scrive la Cronaca del Savina: «A 4 novembre»  (1582), «zioba de notte, s’accese fuoco a S. Bort.o 
appo la chiesa, nelle case e  botteghe di bombaseri, che durò fino ad hora di nona del dì seguente, 
et diede grand.o danno alli habitanti in esse, et alli patroni delli stabili, tra quali furono i Nob.i 
Uom.i Almorò e fratelli da cà Zane fu di Martino, et hanno perso più di 300 ducati  di rendita, et il 
vicario  di S. Bart.o hebbe danno per mille ducati, et altri molti. Corse tutta la Maestranza 
dell’Arsenale a smorzarlo».  
B  indice  
Bon (Ramo Secondo)  in Birri.  
La Descrizione della cont rada di S. Canciano, fatta nel 1713, pone in «Birri»,  e propriamente in 
questo punto, il «palazzo dominicale di Andrea e fratelli Bon».  Questo Andrea, secondo i 
continuatori del Barbaro, era nato da un Nicolò il 26 gennaio 1679 m. v.  
Alcuni fanno provenire  i Bon da Bologna a Torcello, e quindi a Venezia, considerandoli come 
derivati da un ceppo comune. Altri, per lo contrario, vorrebbero che, usciti da sangue diverso, 
fossero venuti fra noi da diversi paesi, e veramente essi dividevansi in più d’un ramo con  arma 
differente. Egli è certo poi che il ramo il quale abitava in «Birri»  era quello detto «dalle Fornase»  
per le molte fornaci che anticamente possedeva. I continuatori del Barbaro giungono colla 
genealogia di tal ramo fino ai Fratelli «Paolo, Nicolò, Le onardo, Marchiò, Vettor, Marcantonio, 
Lorenzo» ed «Andrea»,  figli d’Alvise, tutti nati nel principio del secolo scorso. Egualmente i Codici 
2 e 3, Classe VII della Marciana, omettendo «Marchiò»,  e facendo in calce l’annotazione: 
«Passarono dall’antica lor casa in Biri, a S. Stae nei stabili ereditati da Cà Priuli sul campo».  Non 
taceremo per ultimo il ramo Bon, domiciliato in «Birri»,  da quell’ «Alvise dalle Fornase»,  fatto 
nobile nel 1381, i discendenti del quale assunsero l’arma ed il cognome dei Bon.  
I Bon diedero in ogni tempo uomini illustri alla patria. Un Rustico Buono da Torcello nell’828 
portò da Alessandria il corpo di S. Marco. La storia rammenta pure con lode quell’Antonio Bon che 
sostenne varie cariche militari, e che nel 1508, essendo Provvedit ore a Peschiera, venne fatto 
appiccare, secondo il Guicciardini, ai merli della fortezza col figlio Leonardo, per ordine di 
Francesco I di Francia; quel Pietro Bon morto nel 1571 valorosamente combattendo alle Curzolari, 
nonché quell’Ottaviano, mecenate de i letterati, e nel 1620 Podestà di Padova, il cui elogio fu inciso 
nel Palazzo Pretorio.  
Anche la «Calle dell’Arco» , in «Ruga Giuffa»,  è detta «Bon».  Vedi Arco  (Calle dell’) detta Bon . 
B  indice  
Bonazza (Corte)  ai Carmini.  
Un «Nicolò Bonazza fo de Gabriel»  notificò nel 1582 di possedere varii stabili in parrocchia 
dell’Angelo Raffaele, a cui un tempo era soggetta la Corte di cui parlia mo. Questi stabili coll’andar 
del tempo divennero proprietà di altre famiglie. Ancora però nel 1699 alcuni caratti di casa situata 
«al Ponte Rosso, in Corte da cha Bonazza, in contrà dell’Anzolo Rafael»,  erano in ditta 
d’un’ «Isabetta r.ta Nicolò Bonazza»,  donde passarono in quella d’un’ «Adriana r.ta Zuane Terzi».  
Della surriferita famiglia fu forse quel «Marco Bonazza laner»,  che nel 1582 era domiciliato in 
faccia la chiesa dei Carmini, e che non crediamo una persona diversa da quel Marco Bonazza, il 
quale nel 1568 costrusse in chiesa dei Carmini un sepolcro per sé, per la moglie Dorotea Prezzato, e 
pei figli con epigrafe riportata dai raccoglitori.  
B  indice  
Bonfadini (Corte)  agli Ognissanti.  
In «Corte Bon fadina a Ogni Santi»,  posta anche anticamente sotto la parrocchia dei SS. Gervasio e 
Protasio («vulgo S. Trovaso»),  possedeva alcune case nel 1661 il «N. U. Zambatt. Bonfadini».  Egli 
nacque da un Giovanni Chizzali, venuto dal Tirolo circa il 1580, il quale  prese a dirigere una 
bottega da droghe in «Ruga dei Spezieri»  a Rialto, appartenente ad un Nicolò Bonfadini, di cui 
sposò la nipote. Il Chizzali, rimasto erede del medesimo nel 1602, ne assunse il cognome, 
continuandone il traffico, e colle ammassate ricc hezze diede agio ai propri figli G. Battista, 
Francesco, e Giuseppe di farsi ammettere al Maggior Consiglio nel 1648. Sembra che le case in 
«Corte Bonfadini»  fossero state comperate dallo stesso Chizzali, trovandosi ch’egli innanzi al 
Collegio dei X Savii traslatò in propria ditta una «casa e cinque casette in contrà de S. Trovaso 
pervenute nel d. per strumento d’acq.sto fatto da Pasqual Pizzoni e frat. q. Zacc.a sotto 22 feb. 
1620 a nativitate, nelli atti de Z. And. di Catti».  
B  indice  
Bonlini (Fondamenta, Calle)  ai SS. Gervasio e Protasio.  
Costantino Bonlini del q. Francesco, disceso da famiglia bresciana, arricchitasi col traffico di 
zuccheri e droghe, venne aggregato al M. C. coi fratelli Domenico e G iuseppe il 12 settembre 1667, 
mediante l’offerta di 100 mila ducati. Il fratello di Costantino, G. Domenico invaghissi d’una donna 
del popolo che, ancor vivo il marito, gli partorì alcuni figli, e che venne da lui sposata allorché 
rimase vedova. G. Domenic o, dopo questo fatto, piantò casa a parte, ed il 17 maggio 1685 collo 
sborso di 100 mila ducati, di cui 60 mila in libero dono, e 40 mila ad interesse, ottenne anche pei 
suoi figli la Veneta nobiltà. Uno dei due rami nei quali era divisa la famiglia Bonlin i abitava ai SS. 
Gervasio e Protasio negli ultimi tempi della Repubblica («Libri d’Oro»).  
Un «Ramo Bonlini»  vi è pure a S. Sofia, presso la «Fondamenta S. Andrea».  
B  indice  
Borella (Ramo e Corte, Corte)  ai SS. Giovanni e Paolo.  
Nel 1661 era qui domiciliato un «Francesco Borella»,  mercadante, in una casa della «N. D. Paolina 
Basadonna».  
In questa Corte, la quale prima della riforma delle parrocchie, stava sotto S. Marina, ebbe principio 
nel 1703 l’Istituto  delle Penitenti, che poscia venne trasportato in Cannaregio.  
Una famiglia Borella abitava pure presso alcune località a S. Girolamo, nell’antica parrocchia dei 
SS. Ermagora e Fortunato, o «S. Marcuola».  Un «Zuane fio del q. Piero Borela»  morì in questa 
parrocchia il giorno 8 novembre 1630.  
B  indice  
Borgo (Fondamenta, Ponte di)  ai SS. Gervasio e Protasio.  
Dall’essersi anticamente detto questo sito «Borgo di S. Trovaso»  (SS. Gervasio e Protasio), la qual 
denominazione risale al secolo XIV, poiché la si trova in una sentenza dell’ «Avogaria di Comun»  
del 5 marzo 1357.  
B  indice  
Borgoloco (Ramo, Calle, Ponte di)  a S. Maria Formosa.  
Troviamo in Venezia un «Bor goloco»  a S. Maria Formosa, ed un altro a S. Lorenzo. Vuole il 
Gallicciolli che in questi siti vi fossero anticamente molte albergherie, e che il nome di «Borgoloco»  
sia provenuto dalla frase veneziana «tegnir uno a loco e foco»,  cioè «tenerselo in casa, t enerselo a 
proprie spese»  (in francese: «defrayer, fournir aux frais»).  
Appiè del «Ponte di Borgoloco» , sul muro d’una casa già posseduta dai Donato, o Donà, scorgevasi 
la miracolosa imagine della Vergine, trasportata nel 1612 dal cardinale Francesco Vendr amino in 
chiesa di S. Maria Formosa, e situata sull’altare dei Donato. Vedi l’epigrafe sottoposta al 
«capitello»  presso al Ponte, e quella in chiesa presso il suaccennato altare.  
La casa medesima fu sede più tardi dell’Uffizio del Lotto, il quale nel 1734 venne preso in appalto 
per un decennio. Questa è la ragione per cui il «Ponte di Borgoloco»  chiamasi anche volgarmente 
«dell’Impresa».  
B  indice  
Borsa (Corte, Ramo e Corte, Calle della)  a S. Ternita.  
Varie memorie d’una famiglia Borsa in parrocchia di S. Ternita riscontransi nel secolo XIV. Un 
«Dusino Borsa fustagner»,  venuto da Cremona, e domiciliato a S. Ternita, ottenne l’ultimo ottobre 
dello anno 1349 un privilegio di cittadinanza Veneziana. Egli nel 1 370 era confratello della scuola 
della Carità, e nel medesimo anno preparossi la tomba in chiesa dei SS. Giovanni e Paolo. Anche un 
«Chabrin Borsa»  da S. Ternita figura qual confratello della scuola della Carità nella «Mariegola»  
dal 1337 al 1375. Questi f ece testamento nel 1372 in atti Antonio Borsari. Finalmente un «Andrea 
Borsa»  (e non «Bopsa»  come in Gallicciolli) da S. Ternita, figliuolo di «Chabrino»,  contribuì 
prestiti alla Repubblica nel 1379.  
B  indice 
Bosello (Calle, Campo)  presso la «Fondamenta di San Giobbe».   
Verso la fine del secolo XVI, e sul principio del XVII un «Pietro Bosello q. Francesco»  possedeva 
varie case in parrocchia di S. Geremia, sulla «fondamenta di S. Giopo».  Egli era mercante d i 
zuccheri e droghe, e venne a morte il 17 marzo 1616, d’anni 90, nella casa di sua abitazione, posta 
nella parrocchia medesima, avendo fatto due giorni prima testamento (atti di Teseo Zio), con cui 
lasciava erede il figlio Francesco, ed usufruttuaria la m oglie Vellutella Vellutello. In progresso di 
tempo alcune delle case ch’erano possedute da Pietro Bosello passarono in proprietà di «Cesare 
Amadio spicier alla Pase» , ed altre di «Luca Vignola».  La casa ove poi abitava fu comperata da «G. 
B. Catti» , poiché  questi, con traslato 31 luglio 1630, fece passare in propria ditta da quella di Laura 
Morosini «una casa da stacio posta in contrà de S. Ge.mia sora la fond.ta era per uso del q. Pietro 
Bosello».  È questi quel Pietro Bosello il cui giardino viene lodato d al Sansovino nella sua 
«Venetia»  e forse è pure quel Pietro Bosello Guardian Grande della Scuola di S. Teodoro nel 1591.  
Una famiglia Bosello diede il nome più anticamente anche alla «Calle»,  al «Ramo»,  ed alla «Corte 
Bosello»,  o, come dicono i catasti, di  «Ca’ Busello»,  alla Pietà, in parrocchia di S. Giovanni in 
Bragora. Alla famiglia Bosello dalla Pietà appartenne probabilmente Pietro Bosello confratello della 
Scuola di S. Giovanni Evangelista, la cui morte avvenuta nel 1409, è così registrata nei libri della 
Scuola medesima: «M. Pietro Busello da S. Zuane in bragolla passò di questa vita a dì 13 avosto 
1409 e fo seppellito ai frari minori». Gli stabili dei Bosello alla Pietà vengono ricordati nello 
strumento con cui la nazione Greca comperò nel 1526 l’ar ea per fondare la propria chiesa, 
leggendosi che quel terreno confinava a mezzodì «con le case Vallaresso e Bosello e con la via del 
Grondal».  
B  indice  
Botta (Calle della)  a S. Cassiano.  
È chiamata negli  Estimi «Calle del Botta»  da una famiglia di questo cognome. Un «Bernardin 
Botta»,  mercante di panni di seta, notificò nel 1537 di possedere varie case in parrocchia di S. 
Cassiano. E nel 1566 «Angela Botta»  vedova di «Tommaso Pin»,  notificò pur essa di po ssedere 
cinque case nella medesima parrocchia. Quest’Angela era figlia del citato Bernardino, come rilevasi 
dall’albero della famiglia.  
In «Calle della Botta»  a S. Cassiano «Marchiò da Canal q. Pietro»,  la vigilia di Natale dell’anno 
1598, ferì a morte, pe r cagion di donne, Filippo di Filippi «curin da panni».  Per questo ed altri 
delitti, citato e non comparso, venne capitalmente bandito dal Consiglio dei X con sentenza 1 
agosto 1599.  
B  indice  
Botteghe (Calle delle)  a S. Samuele.  
Dice il Dezan, che avrà questa denominazione per esservi stato anticamente un numero maggiore di 
botteghe che non nei siti vicini.  
La cagione medesima deve aver dato il medesimo nome anche alla «Calle delle Botteghe»  a S. 
Barnaba.  
B  indice  
Botter (Sottoportico del)  a S. Giustina.  
Per questa, od altre località così denominate, vedi Botteri  (Calle dei).  
B  indice  
Bottera (Sottoportico e Corte)  ai SS. Giovanni e Paolo.  
Vedi Botteri  (Calle dei).  
B  indice  
Botteri (Calle dei)  a S. Cassiano.  
L’arte dei «Botteri»,  detta anche de i «Bottiglieri»,  era sotto la Purificazione di M. V. ed aveva 
Scuola in faccia la chiesa dei Crociferi (poscia dei Gesuiti) da tempo antico per certo, poiché colà 
esiste tuttora una lapide, alla Scuola suddetta appartenente, coll’anno 1290. Curioso era il costume 
pel quale i «botteri»  dovevano acconciar gratuitamente le botti del doge colla somministrazione 
però dei cerchi, dei vinchi, e delle cibarie agli operai. Che poi molti costruttori di botti stanziassero 
in parrocchia di S. Cassiano fino dai secoli X III e XIV, è provato dall’elenco dei confratelli ascritti 
alle Scuole Grandi, e da quello degli allibrati all’Estimo del Comune nel 1379. E ce lo conferma iI 
Gallicciolli ricordando, che la «Calle dei Botteri»  a S. Cassiano serviva di sede ai «botteri da o lio», 
ed a taluno anche da vino.  
Scrive Marin Sanuto nei suoi «Diarii»,  che il 25 gennaio 1511 M. V. fino alle tre ore di notte «fu 
fatto a S. Cassian in calle dei Botteri una caza di quattro tori, et poi certe momarie pur con homeni 
senza maschera justa l a crida fatta per i Cai del Con.o di X, et fu fato alcuni balli, et fo assai 
persone».  
Sopra una casa in «Calle dei Botteri»  a S. Cassiano scorgesi scolpita, unitamente ad un’arma 
gentilizia, la seguente iscrizione:  
Incendio consumpt.  
Restituit ant.  
Comend unus  
MDXXXII.  
L’Antonio qui accennato era probabilmente il padre del veneziano Francesco Comendoni, eletto 
cardinale nel 1563.  
Alcune altre strade di Venezia devono all’arte dei «Botteri»  la appellazione che portano.  
B  indice  
Bottonera (Sottoportico e Corte)  a S. Eustachio.  
Una fabbrica di bottoni diede probabilmente queste denominazioni.  
B  indice  
Braccio nudo (Corte)  a S. Giobbe.  
È denominazione antica , e dipende forse dall’insegna di qualche prossima bottega, seppure 
«Braccionudo»  non è cognome di famiglia, come «Braccioduro»,  «Bracciodoro», «Braccioforte».  
B  indice  
Bragadin (Calle)  in «Barbaria delle  Tole»,  a S. Giustina.  
È prossima ad un palazzo che era posseduto dalla patrizia famiglia Bragadin, il prospetto archiacuto 
del quale, sorto come appare, nel secolo XV, guarda il rivo di S. Giovanni Laterano. La famiglia 
Bragadin, venuta da Veglia in Dalm azia nell’800, fu una di quelle che composero la prima nobiltà 
patrizia. Si denominava prima Barbalin, ma nell’890 mutò arma e cognome. Gloriasi d’un 
cardinale, d’un patriarca di Venezia, e specialmente dell’invitto Marcantonio. Egli, dopo aver difeso 
fino agli estremi Famagosta assediata dai Turchi, costretto a capitolare, venne, contro i patti, 
scorticato vivo nel 1571. La di lui pelle, riempiuta di paglia fu portata in trionfo a Costantinopoli, e 
deposta nell’arsenale della città, donde poté essere trafu gata a merito d’un Girolamo Polidoro. 
Trasferita a Venezia, collocossi da prima nella chiesa di S. Gregorio, e quindi nel 1596 in quella dei 
SS. Giovanni e Paolo con apposito monumento. Alcuni vorrebbero che Marcantonio nascesse ed 
abitasse nel palazzo in «Barbaria delle Tole».  Giova però ricordare che il Codice 183, Classe VII, 
della Marciana, riferisce sotto l’anno 1571: «M. Antonio Bragadin da S. Felice, hora da S. Giustina 
di Barbaria delle Tavole q. Marco, q. S. Alvise, era Cap. in Famagosta, fu scorti cato vivo dai 
Turchi nella resa di d. città».  Ciò indicherebbe che, essendo egli nato in parrocchia di S. Felice, il 
di lui ramo passasse poscia ad abitare in «Barbaria delle Tole».  Ed in vero anche il primo dei due 
Codici intitolati: «Genealogia dei Nobil i veneti con le nozze»  (160, 161, Classe VII della Marciana) 
pone il ramo di Marcantonio domiciliato a S. Felice, e fa vedere che soltanto più tardi un altro 
Marcantonio Bragadin, nipote del precedente, il quale venne eletto cardinale nel 1641, era appella to 
«da Barbaria delle Tavole».  Sopra il muro del palazzo Bragadin, che guarda la «Barbaria»,  
scorgesi un basso rilievo di marmo greco, lavoro del secolo XIV, rappresentante il profeta Daniele 
tra i leoni, trasportato forse dalla chiesa di S. Daniele, fonda ta dai Bragadin, ed ove essi avevano 
tomba. Sopra la porta ammirasi poi un medaglione pur esso in marmo, col ritratto di Marcantonio, 
fattovi collocare dal cav. Pietro Bigaglia, il quale fino dal 1824 comperò dai Bragadin il palazzo 
medesimo. La famiglia d i cui fu parola diede il nome a parecchie altre strade di Venezia, fra le quali 
meritano menzione la «Calle e Ramo Bragadin»  a S. Cassiano, ove i Bragadin possedevano un 
palazzo tuttora esistente, e la «Fondamenta Bragadin»  a San Vito, ove ne possedevano u n altro 
distrutto dal fuoco nel secolo trascorso, per cui una prossima via porta il nome di «Calle Larga 
Brusà».  Sopra questa fondamenta esiste un ospizio per povere, fondato nel 1432 mediante lascito di 
«Franceschina Marin relita Bartolomeo della Torre zo gelier»,  essendosi allora destinati al pio 
scopo 50 campi nella villa di Trevignan, un pezzo di «squaro»  in parrocchia di S. Agnese, e gli 
interessi d’un picciolo capitale in zecca. Sul prospetto della casa inserviente all’ospizio scorgesi 
tuttora scolpita  una torre col motto Jesus, e con sottoposta lapide ove è scritto: Mulieribus Pie 
Legata Anno MCCCCXXXII.  
B  indice  
Bragadin o Carabba (Ramo).  
Vedi Brandolin . 
B  indice  
Bragadin o Pinelli (Calle)  a S. Maria Formosa.  
In questa Calle, che conduce al «Ponte Storto»  o «Pinelli»,  verso i SS. Giovanni e Paolo, avevano 
casa propria nel 1661 i «N. U. Lunardo e Girolamo Brag adin».  Del suddetto Girolamo troviamo nel 
Codice 183, Classe VII della Marciana, alla rubrica: «Casi Infelici, Fini e Morti de Nob. Ven.»  i 
seguenti cenni: «1669. Girolamo Bragadin da S. Trovaso, hora dal Ponte Storto ai SS. Giovanni e 
Paolo, fu terribile Avogador di Comun, Savio del Consegio; morse paralitico, stato in letto perduto 
e scemo per anni 2» . E più sotto «16... Gabriel Bragadin q. Girolamo sud fu ferito in campo a S. M. 
Formosa da D. ... Vico cittadin per causa di donne da pistolese, per la qual  ferita morse dopo pochi 
giorni».  
La seconda denominazione proviene dalla tipografia ducale Pinelli, che si trasportò nel palazzo 
Bragadin il 17 giugno 1752, mentre prima fioriva in «Calle del Mondo Novo».  Il tipografo Maffeo 
Pinelli ha in chiesa di S. Mar ia Formosa un’epigrafe dettata dallo abate Morelli. Egli aveva raccolto 
una biblioteca delle più celebri, contenente le opere più rare in qualsivoglia scienza, ed in 
qualsivoglia lingua, manoscritti preziosissimi, e la collezione dei libri dei più celebri stampatori di 
ciaschedun secolo. «Sembrava impossibile»,  dice il Mutinelli («Lessico Veneto»),  come «un uomo 
di modesta fortuna avesse potuto unire tanta e così ricca suppellettile libraria».  Nel locale 
medesimo ebbero sede la tipografia dell’Andreola sott o il primo governo Austriaco; quindi quella 
della «Gazzetta Uffiziale di Venezia»,  e finalmente, dal 1866, la tipografia Merlo coll’insegna 
dell’Ancora.  
B  indice  
Brandolin o Carabba (Ramo)  a S. Marina.  
Leggasi, come nelle tavole topografiche del Paganuzzi e del Quadri, «Ramo Bragadin»  o 
«Carabba»,  poiché il palazzo, a cui questa Calle conduce, non apparteneva ai Brandolin, ma ai 
Bragadin, l’arma dei quali, consistente in una croce, sta sculta sopra la fac ciata archiacuta che 
guarda il rivo del «Teatro Malibran»,  e sopra l’ingresso di stile meno antico, dalla parte di terra. 
Questo palazzo, che probabilmente fu eretto dai Bragadin, trovandosi un «Maffio Bragadin»  
domiciliato a S. Marina nel 1362, venne rass ettato, secondo il Vasari, dall’architetto Sammicheli. 
L’ultimo della linea Bragadin da S. Marina fu quel G. Matteo, che in sua vita venne imputato d’aver 
tentato d’avvelenare il proprio fratello Daniele cav. e proc. di S. Marco, e che, colpito da apoplesi a, 
mentre era uscito da una festa da ballo, fu soccorso dal celebre avventuriere Giacomo Casanova, per 
cui considerollo sempre qual figlio, ed in più occasioni lo protesse. Venuto a morte nel 1767, il di 
lui palazzo passò nei suoi parenti Bragadin d’altra linea, ed anche quando venne venduto, con 
istrumento 10 gennaio 1807, a Servadio Carabba q. Francesco, apparteneva in parte ai «N. N. U. U. 
consorti Bragadin».  
La famiglia Carabba ebbe origine nell’Algeria donde passò in Calabria, e quindi a Venezia.  
Il pa lazzo Bragadin a S. Marina, posseduto attualmente dai conti Papadopoli, fu da essi 
recentemente ristaurato.  
Dei Bragadin dicemmo più addietro. Vedi Bragadin  (Calle).  
B  indice  
Braso (Calle, Ponte)  a S. Alvise.  
È corruzione di «Brazzo»,  cognome d’antica cittadinesca famiglia, il cui stemma scorgesi tuttora 
qui presso scolpito. Essa, secondo il Ziliolo (Classe VII, Cod. 90 della Marciana) venne dalla 
Toscana, attese alla mercatu ra ed alla vita civile, e possedeva «molti beni così fuori come dentro 
della città et particolarmente a S. Alvigi presso il ponte et nella calle cognominata volgarmente da 
cha da Brazzo» . Fino dal 1437 un Goffredo da Brazzo fondò coi socii in «Campo dei SS . Giovanni 
e Paolo» la Scuola di S. Marco, di cui fu Guardian Grande. Egli morì nel 1457, e venne sepolto alla 
Certosa con epigrafe, ove si rammemoravano molti sacri edifici da lui eretti. La famiglia da Brazzo 
andò estinta nel secolo XVII con fine molto i nfelice. Alessandro da Brazzo si maritò nel 1641 con 
Cecilia, figlia di Giulio Maffetti, marito di Maria da Brazzo, sorella di esso Alessandro. I lamenti, 
che Maria continuamente faceva al fratello pell’umore stravagante del marito, irritarono Alessandro 
in guisa, che nel 1643 trasferitosi alla casa del Maffetti, e trovatolo a sedere oppresso dalla podagra, 
gli scaricò in faccia un’archibugiata, e lo uccise. Alessandro fu perciò bandito colla sorella Maria 
motrice e consenziente del fatto. Vennero confiscat i anche i suoi beni, che però l’infelice madre 
ricomperò dal fisco nel 1645. Procurò essa anche il ritorno del figlio, ma nel viaggio Alessandro fu 
ritrovato morto in una stalla d’animali con la faccia nella mangiatoia. Maria si rimaritò con un 
ufficiale f orestiero, ed anche con questo secondo marito ebbe poca fortuna, sicché in breve tempo 
venne a morte prima della madre. La sostanza da Brazzo passò poi col cognome in casa Maffetti. 
Vedi il Codice 341, Classe VII, della Marciana.  
B  indice  
Brato (Ramo)  a S. Simeone Profeta.  
Forse deve leggersi «Broto»,  poiché un «Cristoforo Broto q. Antonio»  morì in parrocchia di S. 
Simeone Profeta il 16 giugno 1765.  
B  indice 
Brazzo (Calle).  
Vedi Braso . 
B  indice  
Brentana (Calle)  a S. Moisè.  
Nelle notifiche presentate ai X Savii sopra le Decime nel secolo XVI questa Calle è chiamata 
«Bertana».  Una famiglia Bertani venne approvata cittadina originaria in un Gio. Carlo, figlio di 
Pietro Maria, il 31 gennaio 1646.  
B  indice  
Bressana (Calle, Sottoportico e Corte)  ai SS. Giovanni e Paolo.  
Qui nel 1661  esisteva la così detta «Casa Bressana»,  ove abitava il «signor noncio di Bressa»,  
essendovi pure il «casìn della posta di Bressa».  Questo stabile, che apparteneva ai Grimani, non 
serviva però al medesimo scopo nel principio del secolo passato, poiché nel 1712 trovasi descritto 
in «Calle Bressana»,  ai SS. Giovanni e Paolo, «il luocho che fu una volta Posta di Bressa, chiamato 
casa Bressana, che abitavano foresti e cavallari, hora ridotto in molte affittanze».  
Alcuni paesi sudditi della Repubblica, come Bres cia, Bergamo, Chioggia, Lendinara e Badia, Feltre, 
Vicenza, e la Patria del Friuli, godevano il diritto di tenere in Venezia particolari albergherie, 
all’oggetto, come si esprime la legge, di alloggiare i loro «nunzii od ambasciatori, et altre persone 
notabili».  Coll’andar del tempo ne nacque che le Comunità privilegiate concedevano tali case a 
persone che facevano «l’esercizio di hosti»,  e che alloggiavano gente di qualunque nazione, «non 
altramente da quello che fanno le pubbliche hosterie».  Si comandò qu indi il 4 giugno 1502 ad esse 
Comunità di «tuor le case da dosso»  di quelli che ancor le tenevano, facendo le affittanze in proprio 
nome, e mantenendovi un custode, a cui fosse proibito di far da mangiare, e di accettare pagamento 
dai forestieri. Ad onta d i tal legge, l’abuso spesse volte rinacque.  
In «Corte Bressana»  ai SS. Giovanni e Paolo eravi una bellissima «vera»  di pozzo in marmo 
bianco, lavoro dei Bon, collo stemma della patrizia famiglia Contarini dalla Zogia, proprietaria un 
tempo degli stabili ch e si stendono lungo tutto un lato della «Calle Bressana»,  in capo alla quale, in 
una corte interna, si scorgerà un’altra «vera»  di pozzo in marmo rosso, collo stemma della 
medesima famiglia, «vera»  di recente venduta, e dal suo luogo rimossa.  
La «vera»  di «Corte Bressana»  fu trasferita nel 1883 nel patrio Museo.  
B  indice  
Briani (Corte)  a S. Giovanni Nuovo.  
In «Corte Briani»,  a S. Giovanni Nuovo, giusta la Descrizione della contrada pel 1661, possedeva 
varii stabili il «N. U. Francesco Briani».  La famiglia a cui apparteneva, aveva pure in San Giovanni 
Nuovo un proprio sepolcro. Espulsa da Bergamo per le civili discordie, essa riparossi in tempi 
molto antichi a Venezia, ove tosto restò ammessa al Consiglio. Fino dal 1161 un Raffaele Briani, 
cavaliere, fu capitano delle Venete truppe contro i Bolognesi. Molto più tardi, cioè nel 1651, un 
Giovanni trovossi alla battaglia navale contro i Turchi presso Nixia e Paros, e nel 1657, 
provveditore straordinario e retto re di Cattaro, acquistò lode nella difesa di quella città.  
I Briani possedevano altri stabili presso il «Campazzo»,  e la «Calle Briani»  ai SS. Ermagora e 
Fortunato, come, si conosce, oltreché dalla Descrizione della contrada pel 1661, dallo stemma 
gentiliz io sculto sul muro, stabili che ritennero in loro proprietà anche mancati al patriziato, il che 
avvenne nel 1679. In parrocchia dei SS. Ermagora e Fortunato diedero il nome eziandio alla «Calle 
Briani» , non lungi dalla «Piscina del Cristo».  
Briani (Calle)  all’Angelo Raffaele.  
Leggasi «Ariani», come negli estimi, dal palazzo fondato dalla famiglia Ariani, la quale nel 1535 
notificò una «casa da statio sulla Fondamenta di S. Rafael»  con altre «nella callesella».  Che questo 
palazzo appartenesse alla suddetta famiglia, oltre che dal nome antico della prossima via, soltanto 
modernamente corrotto, è approvato dallo stemma sculto replicatamente sul prospetto, ed eguale in 
tutto a quello che si scorge sul pozzo in «Campo dell’Angelo Raffaele»  con relativa iscrizion e 
recante il nome di Marco Arian, e l’anno 1349, nonché a quello che sta sopra una tomba degli 
Ariani nel chiostro dei Carmini. Andò errato quindi il Zanotto tanto nell’opera «Venezia e le sue 
Lagune», attribuendo la fondazione del palazzo medesimo ai Fosc ari, quanto nella sua «Nuovissima 
Guida di Venezia» , attribuendola ai Guoro. Dicono le cronache che il palazzo Arian sorse nel secolo 
IX, e che la famiglia fondatrice, venuta dall’Istria, o, secondo altri, dalla Capitanata, possedeva nei 
tempi antichi quas i tutta la contrada dell’Angelo Raffaele, della quale fondò, od almeno rinnovò, 
anche la chiesa, ove, poco fuori del coro, aveva un altro sepolcro. Essa rifabbricò nella prima metà 
del secolo XIV il palazzo, ornandolo della attuale facciata, notabile speci almente pel magnifico 
finestrato centrale. Anticamente era del Consiglio, ma poscia ne rimase esclusa, il che, secondo una 
cronaca, avvenne per debiti, fraudolenti forse, commessi da un Antonio q. Nicolò, morto nel 1363. 
Questi è quell’Antonio Ariani, il q uale, con testamento 1 luglio 1361 in atti di prete Marco Rana, 
ordinò che nessuno dei suoi figli dovesse sposare donne patrizie, e nessuna delle sue figlie uomini 
patrizi. Con tuttociò Marco, uno dei figli del medesimo, tentò di riacquistare gli aviti pri vilegi, 
facendo col fratello Bon grandi largizioni alla Repubblica nella guerra di Chioggia, e tanto fu il 
cordoglio di non poter sortire il proprio intento che, abbandonata la moglie, vestì l’abito da frate in 
Ferrara. Altri inutili tentativi fece allo sc opo medesimo nel 1465 questa famiglia, la quale fino alla 
sua estinzione, avvenuta nel 1650, restò fra i cittadini. In nuovi abbagli incorsero gli scrittori 
investigando quali fossero i successivi proprietarii del palazzo di cui facciamo parola. Il Zanotto , 
che, come abbiamo detto, lo fa nella sua «Nuovissima Guida»,  fondato dai Guoro, vorrebbe che nel 
1660 vi succedessero, come proprietarii, i Minotto, e che dei medesimi sia lo stemma sculto sul 
prospetto. A ciò si risponde che, quantunque lo stemma dei Mi notto, guardato sul marmo e senza 
colori, possa confondersi collo stemma degli Ariani, quello che scorgesi sulla facciata del palazzo 
non appare rimesso, ma contemporaneo alla fabbrica, cioè del secolo XIV. Resterebbe che i 
Minotto, senza essere gli autori  dello stemma, subentrassero tuttavia nella proprietà dell’edificio, ed 
anche noi a bella prima eravamo di questa credenza, sapendo che una casa Minotto esisteva sulla 
«Fondamenta dell’Angelo Raffaele».  Senonché il ch. dott. Luigi Scoffo ci rese avvisati p er iscritto 
che i Minotto abitavano in altro vicino palazzotto al N. A. 2365. Ci avvisò inoltre che il palazzo 
Arian nel secolo trascorso veniva posseduto dai Pasqualigo. Ed ecco che noi, ricorsi all’Archivio 
Notarile, trovammo il testamento di Giacomo Ari an q. Marco, ultimo della famiglia, testamento che 
ci fu il filo di Arianna per uscire dal laberinto. Giacomo Arian con questo testamento, fatto l’8 
novembre 1630, e presentato il 2 luglio 1631 al notajo Bernardo Malcavazza, dopo aver ordinato di 
venir sep olto nella sua arca, «che ha sopra l’arma Arian»,  in convento dei Carmini, e disposto 
d’alcuni legati, lascia usufruttuaria di tutti i suoi averi la propria madre, la quale era della famiglia 
Pasqualigo, e quindi erede il N. U. Vincenzo Pasqualigo q. Pietr o. Poscia v’aggiunse due codicilli, 
in atti Andrea Calzavara, l’uno colla data del 16 agosto 1643, e l’altro colla data del 30 novembre 
1647, con cui, riferendosi al suo testamento del 1630, fa qualch’altro legato, dichiara d’aver sopra la 
sua «casa grande  di S. Raffaele»  un debito di quattrocento ducati, spesi dal q. ecc. Bernardo 
Grimani per ristauri, e conferma erede il N. U. Vincenzo Pasqualigo, eleggendo lui e la madre suoi 
commissarii. Così il testamento, come i due codicilli, vennero pubblicati il 15  novembre 1650, 
«viso cadavere».  Da ciò si conosce chiaramente che, senza altri trapassi intermedii, il palazzo 
all’Angelo Raffaele passò dagli Ariani nei Pasqualigo. Perciò nello estimo del 1661 se lo vede 
posseduto, ed abitato dal «N. U. Vincenzo Pasqual igo»;  nell’estimo del 1712 posseduto dal « N. U. 
Pietro Paqualigo fu de s. Vincenzo»  e fratelli, ma appigionato coll’orto al «Serenissimo di 
Guastalla»  per annui ducati 360; e finalmente nell’estimo del 1740 posseduto dagli stessi Pietro e 
fratelli Pasquali go, ma allora da appigionarsi. I Pasqualigo continuarono a possederlo finché Laura 
Pasqualigo del fu Giorgio, vedova di Vincenzo Gradenigo, con suo testamento esteso il 20 giugno 
1768 e presentato il 19 febbraio 1769, al notajo Domenico Zuccoli, lo lasciò ai fratelli «rev. Antonio 
e Carlo Pasinetti q. Francesco» . I loro discendenti ne vendettero un piano a Lucia Cicogna, ex 
monaca Benedettina, che vi tenne per varii anni collegio di educazione femminile. Costei fece 
dipingere sopra i tavolati del vestibolo l’arma Cicogna, per la qual cosa il Selvatico ed altri 
chiamarono erroneamente l’edificio «palazzo Cicogna».  Dopo la Cicogna, decessa nel 1849, la 
parte a lei spettante passò in varie altre mani, e quindi comperata dal Comune di Venezia, che finì 
col compe rare anche l’altra parte rimasta ai Pasinetti, per uso di pubbliche scuole.  
B  indice  
Briati (Fondamenta, Ponte)  ai Carmini.  
Qui presso, trovavasi, come ricorda il Cicogna, la fabbrica di cristalli Briati . Giuseppe Briati, 
trattenutosi per tre anni in Boemia, ed appresa l’arte di ridurre il vetro in cristallo, la introdusse fra 
noi nel 1730. Edificò a bella prima una piccola fornace a Murano, ma invidiato dai Muranesi, che lo 
assalirono di notte con armi d a fuoco, ottenne nel 1739 di trasportarla a Venezia nel locale 
accennato. «Egli»,  dice il cons. Giovanni Rossi in uno squarcio della sua opera inedita sopra i 
Costumi e le Leggi dei Veneziani, riportato dal Cicogna, «mostrò di coltivare un ingegno distinto . 
Non eravi oggetto di cui non intraprendesse e non conseguisse l’imitazione, e fiori e frutti, e ponti, 
e giardini, e animali e figure, tutto riduceva alla perfezione. Allora per tutte le mense i signori 
pompeggiarono i vaghi adornamenti, chiamati dezert,  e questi, spesso di pasta, di zucchero e di 
porcellana, diventarono quasi tutti di vetro, e di vetro del Briati, abbellendosene gli stessi pranzi 
pubblici del doge».  Anche Nicandro Jasseo, dopo aver parlato d’un gentiluomo di Casa Zenobio, 
proprietario de l palazzo situato sull’opposta Fondamenta, nomina la fabbrica Briati coi due versi:  
Hunc contra insudat sufflando fabrica vitro  
Unica in urbe, tuis sed quae dabit omnia votis.  
Non è vero poi, come disse il Bussolin nella sua piccola «Guida alle Fabbriche V etrarie di 
Murano»,  che la fabbrica Briati andasse chiusa verso il 1790. Essa continuava ad esistere ai 
Carmini, sotto la medesima ditta, anche nel principio del secolo corrente.  
Il «Ponte Briati»  si chiama pure «dei Martini»  da una famiglia così cognomina ta, che più 
anticamente presso al medesimo abitava. Una figlia di «Piero Martini dai Carmini»  sposò nel 1434 
il N. U. Felice Bon. In occasione poi della Redecima del 1566, «Alberto dei Martini fo de m. 
Alvise»  notificò «una casa da statio qual habito in co ntrà de S. Rafael, appresso il ponte per andar 
alli Carmini».  E la «Cronaca di famiglie cittadine originarie»  (Classe VII, Cod. 27 della Marciana) 
parlando dei Martini, così dice: «trovasi al presente Bernardin qual ha casa ai Carmini e vive 
d’entrada» . Questa famiglia venne fra noi nel secolo XIV coi mercatanti e tessitori di seta Lucchesi. 
Produsse alcuni cavalieri di Malta, fra i quali quell’Andrea che, come diceva l’epigrafe fatta 
incidere nel 1580 dagli eredi sopra la sua tomba in chiesa di S. Croce de lla Giudecca, fu chiaro per 
molti onori, si rese benemerito della religione, ed occupossi per tutta la sua vita con somma lode 
negli affari dei principi.  
B  indice  
Brusà (Calle e Ramo del).  
Vedi Tole (Barbaria delle).  
B  indice  
Buranelli (Calle dei)  in Birri.  
Mette al punto delle «Fondamente Nuove»  ove si traghetta pell’isola di Burano, ed è tuttora assai 
frequentata dai «Buranell i» (abitanti di Burano), le donne dei quali tenevano pur anche in «Birri»  
mercato. Avendo i «Giustizieri Vecchi»  promulgate diverse leggi con cui proibivasi a chi non era 
capo maestro stracciaiuolo di vendere oggetti spettanti a quell’arte, non ottennero g iammai 
obbedienza dalle donne di Burano.  
B  indice  
Buratello (Calle del)  a S. Nicolò.  
I Necrologi Sanitarii contengono la seguente annotazione: «Addì 18 Zener 1597. M. Isepo fruttariol 
detto Buratello de anni 60 da petechie e febre maligna, giorni 8. S. Nicolò» . Nei Necrologi 
medesimi si legge in appresso che una «Gregola di Domenego Buratelo»,  ed una «Maria moglie di 
Domenego Buratelo»  morirono pur esse in parrocchia di S. Nicolò, la prima il 28 novembre,  e la 
seconda il 15 decembre del 1630, epoca terribile per la peste che infieriva in Venezia.  
B  indice   
Burchielle (Rio, Fondamenta del Rio delle)  a S. Andrea.  
Qui stanziavano le «burchiele»  (piccoli burchi ) dell’arte dei «Burchieri da Rovinassi»  (calcinacci) 
«e Cava Fanghi»,  i quali, unitamente ai «Burchieri da Stiore»,  ed ai «Burchieri da Legne»,  
riconoscevano per protettrice la B. V. Assunta, ed avevano Scuola nel prossimo «Campo di S. 
Andrea». Possedevano pure altare proprio, e propria tomba in chiesa di S. Gregorio. Quest’arte, 
unita in corpo nel 1503, era privativa d’alcune famiglie, che non l’esercitavano personalmente, ma 
per mezzo di alcuni mercenarii, a cui apparteneva  il raccogliere i fanghi, le macerie e le 
immondezze, ed il trasportarli in luoghi determinati, onde non pregiudicare le vie ed i canali. I 
«Burchieri da Rovinassi e Cavafanghi»  dovevano essere nazionali, ed aver servito 4 anni. Al cadere 
della Repubblica si ritrovavano in numero di 288, dipendendo dal «Magistrato alle Acque»  e per le 
pubbliche gravezze dal «Collegio Milizia da Mar».  Per ulteriori notizie vedi Cicogna, «Inscr. Ven.» , 
VI. 
Nel rivo summentovato stanziano ancora alcune «burchiele», destinate a gli usi medesimi di cui fu 
parola.  
B  indice  
Busello (Calle)  a San Giobbe.  
Vedi Bosello . 
B  indice  
Businello (Calle, Sottopo rtico ora Fondamenta)  a S. Apollinare.  
Il Longo («Dei Veneti originarii cittadini, Raccolta di Aneddoti, Sommarii, e Catalogo»)  tra quelle 
famiglie, le quali nel 1792 erano capaci di concorrere alla Ducale Cancelleria, cita la Businello da 
S. Apollinare. Questa famiglia venne dalla Lombardia, ed alcuni la fanno discendere dai Torriani, 
antichi dominatori di Milano. Fu illustre per segretarìe e residenze, e pei due Cancellieri Grandi, 
Marcantonio e Pietro, eletto il primo nel 1646, ed il secondo nel 1698. M arcantonio, fatto nel 1630 
prigioniero dagli Imperiali, quando si ritrovava in qualità di residente a Mantova, si era mostrato 
fedele in modo da mangiare «la gelosa cifra acciò non fosse scoperta dagli inimici» («Memorie 
concernenti le Vite dei Veneti Canc ellieri Grandi», Classe VII, Cod. 166 della Marciana). I 
Businello, che anticamente abitavano alla Croce, acquistarono in tempi a noi più vicini un palazzo a 
S. Apollinare, sul «Canal Grande»,  che apparteneva ai Giustinian e che ai nostri giorni fu possedu to 
dalla celebre danzatrice Taglioni.  
B  indice  
Buso (Traghetto, Fondamenta e Traghetto del) a Rialto.  
Venne forse così denominato questo traghetto per essere cacciato quasi in un «buso»,  o buco, sotto 
il «Ponte di Rialto».  Altri, prendendo il vocabolo «buso»  in senso osceno, affermano, che, avendo 
una fiata il governo della Repubblica bandito da Venezia le meretrici, e poscia essendo stato 
costretto a richiamarle a cagione dei gravi disordini che nasceva no, quando esse furono di ritorno 
passarono in frotta, per avviarsi ai loro stazi di Rialto, questo traghetto, il quale perciò venne dal 
volgo scherzosamente fregiato del nome che porta. Veramente tale opinione è in qualche modo 
suffragata dalla circostanz a che il traghetto medesimo nella Pianta di Venezia unita ai «Viaggi»  del 
p. Coronelli, pubblicati nel 1697, appellasi «Traghetto dei Ruffiani, ora del Buso»,  in allusione 
(come pretendesi) allo stesso fatto, poc’anzi esposto, ed alla infamia volutasi attr ibuire ai barcajuoli 
che fecero l’ufficio di passare da una parte all’altra del canale la meretricia brigata.  
B  indice  
 
C  
 
Ca’ Balà (Fondamenta).  
Vedi Baccalà . 
C  indice  
Ca’ di Dio (Fondamenta, Ponte, Rio della)  sulla «Riva degli schiavoni».   
Gli ospizii che ricettavano pellegrini chiamavansi «Case di Dio»,  nome tuttora vivo in Francia. Uno 
di questi esisteva anticamente in Ve nezia, retto da un frate Lorenzo, e benché non se ne sappia la 
situazione, pure è probabile che sorgesse in parrocchia di S. Martino, e precisamente accanto quel 
sito ove il suddetto frate Lorenzo, mercé la donazione fatta nel 1272 di alcuni stabili da Mag gio 
Trevisan pellicciaio, fondò la «Casa di Dio»  oggidì esistente. Vuolsi che in essa nel 1360 
albergassero alcuni frati genovesi col tristo disegno di incendiare il vicino Arsenale. Dopo 
quell’epoca il pio luogo venne posto sotto la direzione di un priore , non più frate, ma secolare, 
destinato ad accogliere non più pellegrini, ma alcune donne cadute in povertà, ed assoggettato al 
juspatronato ducale. La «Casa di Dio»  ebbe una rifabbrica nel 1570, e nel 1623 comandossi che le 
ricoverate dovessero essere pat rizie, od almeno appartenere alla cittadinanza originaria. L’istituto, 
che abbraccia nel suo mezzo una chiesetta col titolo di «S. Maria della Ca’ di Dio»,  la quale fu 
ristaurata nel 1884, si mantiene tuttora aperto per un buon numero di donne, le quali go dono 
l’alloggio, l’assistenza medica, ed i medicinali. Per estesi ragguagli sullo stato e le discipline della 
«Ca’ di Dio»  vedi Pier Luigi Bembo , «Delle Instituzioni di beneficenza nella città e provincia di 
Venezia»  
C  indice  
Ca’ d’Oro (Calle, Traghetto della)  a S. Sofia.  
Dopo le interessanti scoperte del comm. Cecchetti, pubblicate nell’ «Archivio Veneto»,  resta 
indubitato che il palazzo a S. Sofia, detto «la Ca’ d’Oro»,  prese il nome, non dalla patrizia  famiglia 
Doro, ma dalle dorature esterne della facciata, come noi avevamo detto nei nostri «Alcuni Palazzi»  
ecc. Questa facciata venne eretta, dietro ordine dei Contarini, per opera di Giovanni e Bartolomeo 
Bon, padre e figlio, fra il 1424 ed il 1430. Nel  1431 essa fu in parte dipinta, ed in parte dorata da 
«Zuane de Franza pentor da S. Aponal».  In seguito, avendo nel 1484 una figlia di Pietro Contarini 
sposato Pietro Marcello, gli portò in dote il palazzo. Perciò il genealogista Priuli, parlando di Pietro  
Marcello, dice: «Questo Pietro era detto dalla Ca’ d’Oro perchè acquistò, per la moglie, la casa 
dorata al di fuori di ca’ Contarini a S. Sofia, posseduta hoggi»  (1630 circa) «parte da s. Alvise 
Loredan uxorio nomine, e parte da s. Pietro Marcello fu de s . Zuane in primogenitura, palazzo fra 
belli della città bellissimo sopra Canal Grande».  E l’abate Teodoro Damaden così scrive: «Petrus 
Marcellus de domo aurea nuncupabatur quod tunc domum exterius olim inauratam, ad S. Sophiam 
sitam, uxorio nomine possider et, et inhabitaret».  La ragione poi perché i Loredan erano all’epoca 
del Priuli comproprietarii del palazzo, si trova nel matrimonio, avvenuto nel 1620, fra Elisabetta 
Marcello, figlia di Federico, nipote d’esso Pietro, con Alvise Loredan. Dopo la metà del  secolo 
XVII la «Ca’ d’Oro»  passò nelle mani dell’altra famiglia Bressa, a cui successero i più moderni 
proprietarii, uno dei quali la ristaurò nel 1865.  
Nella «Ca’ d’Oro»  alloggiò il 25 febbraio 1500 M. V., ma per un giorno soltanto, Gio. Caracciolo 
capit ano delle fanterie della Repubblica, venuto a dolersi pel ratto della moglie, attribuito a Cesare 
Borgia.  
Nella «Ca’ d’Oro»  venne l’anno 1780 fondata un’accademia di declamazione teatrale col titolo di 
«Accademia degli Ardenti»,  e col motto: «Flamma nos ar det»,  a cura del marchese Francesco 
Albergati Capacelli, del conte Alessandro Ercole Pepoli, e d’altri valentuomini, i quali facevano 
gustare di quando in quando al fiore degli abitanti di Venezia, ed ai forestieri colti eziandio, 
commedie di pregio, parte  composte da loro, e parte trascelte da quelle dei migliori autori. Questa 
accademia, che aveasi eletto per protettore Nicolò Erizzo, Procuratore di S. Marco, durò soltanto 
per lo spazio di circa quattro anni.  
C  indice  
Ca’ Gritti.  
Vedi Gritti . 
C  indice  
Ca’ Lipoli (Calle).  
Vedi Gallipoli . 
C  indice  
Ca’ Matta (Calle detta)  a S. Nicolò.  
Nel 1566 un «Ferigo Franceschi»  notificò di possedere due terzi di casa, posta a S. Nicolò , «sotto 
un coperto nominato la Cha Matta».  Questo stabile era forse così detto per la sua solidità e 
robustezza, come trovasi che negli antichi tempi, pel motivo medesimo, chiamavasi «Ca’ Matta»  il 
palazzo «Querini della Ca’ Grande»  a «Rialto».  E forse da ciò provenne la denominazione di «case 
matte»  alle costruzioni a prova di bomba nelle moderne fortezze. Senonché la calle di c ui parliamo 
potrebbe invece ricordare una famiglia Camatta, trovandosi un «Iseppo Camatta» , o «Chamatta»,  
che venne ammesso il 30 giugno 1565 nell’arte dei «Compravendi Pesce».  
C  indice  
Ca’ Memo (Campiell o dietro)  a S. Marcuola.  
C  indice  
Ca’ Pozzo.  
Vedi Pozzetto . 
C  indice  
Ca’ Rampani.  
Vedi Caram pane . 
C  indice  
Cadena (Calle)  ai Gesuiti.  
C  indice  
Cadonici . 
Vedi De Cadonici . 
C  indice  
Caffettier (Corte del)  a S. Marco.  
Eravi qui presso una caffetteria, ora ridotta a spaccio da vino, frequentata negli ultimi tempi della 
Repubblica da varii patrizii, i quali, reduci in gondola dal Maggior Consiglio, andavano, come 
suona la fama, a deporre la vesta d’uffizio, ed a reficiarsi in una camera sovrapposta. Fortissime 
erano le partite di giuoco che si facevano in questo Caffè, laonde il Ballerini, nelle sue «Lettere»  
manoscritte al Civico Museo, così si esprime: «Il Caffè a l Ponte dell’Anzolo è ridotto per metà 
casino privato, e colà si gioca tutta notte».  Tenendosi nel Caffè medesimo una sera certa riunione 
di patrizii Barnaboti, malcontenti del governo, ed infetti da giacobinismo, presieduta dal famoso 
procuratore Pisani, presentossi d’un tratto colà Cristofolo dei Cristofoli, terribile fante dei Cai, e 
parlò al Pisani, che la notte andò a dormire alla Giudecca, e la mattina dietro era in viaggio pel 
castello di Verona.  
Il Caffè al «Ponte dell’Angelo»  va celebre eziandio pe r esservi morto nel 1792 il così detto «Cane 
Tabacchino».  Vedi l’opuscolo intitolato: «Elogio del Cane Tabacchino morto al Caffè del Ponte 
dell’Angelo il dì 27 Aprile 1792. Opera di Onocefalo Cinoglosa»  (Vincenzo Formaleoni) «adorna 
del ritratto dell’eroe.  Venezia MDCCXCII».  Il suddetto opuscolo è rarissimo, poiché, essendo una 
parodia dell’orazione funebre di Ubaldo Bregolini in morte di Angelo Emo, vennero, per ordine 
supremo, il 12 maggio 1792, confiscate quante copie se ne poterono rinvenire nella tipog rafia Zatta.  
Si trova che il primo scrittore italiano che abbia nominato il caffè fu G. Francesco Morosini, bailo a 
Costantinopoli dal 1582 al 1585, e che il caffè vendevasi a Venezia nel 1638 a prezzo altissimo 
come pianta medicinale importata dall’Egitto . Trentotto anni più tardi, cioè nel 1676, il Senato 
incaricava i Savii alla Mercanzia di occuparsi della maggior rendita che si avesse potuto ritrarre, 
non per via d’appalto, ma in altra maniera, sulla «abbondante vendita introdotta del caffè, giacci, et 
acque aggiacciate che sono inventate dall’allettamento del senso».  Si ha memoria che nel 1683 si 
beveva il caffè in una sola bottega sotto le «Procuratie Nuove».  Ma ben presto siffatte botteghe, a 
merito specialmente dei Grigioni, si moltiplicarono in modo  da dar il nome a varii sentieri della 
nostra città. Leggiamo nei «Notatori»  del Gradenigo che Antonio Bresciani, caffettiere in «Campo 
della Guerra»,  fu il primo nel 1720 ad ingrandire le tazze da caffè facendole pagare non più due 
soldi, ma cinque. Vi co ncorrevano in copia i gentiluomini, e vi furono invitati anche principi, come 
Federico Augusto elettore di Sassonia, poi re di Polonia, e Carlo elettore di Baviera. Nel 1723 
Giuseppe Boduzzi aprì la bottega dell’ «Aurora»  sotto le «Procuratie Nuove»,  ove i vasellami, i 
piatti e piattelli erano d’argento massiccio, e servivasi il caffè in bella porcellana.  
Quantunque le nostre caffetterie fossero da principio basse, disadorne, malissimo illuminate, e 
perfino mancanti di vetri a schermo delle intemperie, riboc cavano, specialmente quelle situate sul S. 
Marco, di gente e di maschere. Alcune di esse poi avevano certi camerini appartati, nei quali 
talvolta, oltre che al Dio del Giuoco, sacrificavasi a Volupia e Citerea, camerini, che a più riprese 
vennero proibiti dalla Repubblica.  
Tra i nostri Caffè (che per legge 4 ottobre 1759 non dovevano sorpassare il numero di 206) andava 
celebre quello in «Merceria di San Giuliano»,  che alquanti anni fa trovavasi riaperto alla insegna 
del «Trovatore»,  il quale, per essere con dotto da un Menico, uomo grande e grasso, chiamavasi di 
«Menegazzo».  In esso frequentavano il pungente Baretti, ed il suo avversario prete Biagio Schiavo 
da Este. In esso il patrizio Daniele Farsetti con varii allegri amici, dopo avere ascoltato nel 1745 f ra 
le risa e le beffe i versi scipiti dell’altro prete Giuseppe Sacchellari, statuiva di fondare l’accademia 
dei «Granelleschi»,  eleggendone a principe, col titolo di «Arcigranellone»,  il Sacchellari 
medesimo. Oltre il Caffè di «Menegazzo»,  avevano pure un a parte di rinomanza i due Caffè non 
lontani d’ «Ancillotto»  e dei «Secretarii»,  il primo per essere stato anch’esso frequentato dal Baretti, 
ed il secondo, tuttora aperto, come ritrovo dei celebri secretarii Milledonne, Gratarol e Gabriel, 
ultimo Cancelli er Grande. Aggiungi il «Caffè delle Rive»  in «Campo S. Moisè»,  ora occupato dalla 
ditta Tropeani, ed il «Caffè Florian»,  aperto fino dal 1720 coll’insegna della «Venezia Trionfante»,  
ove concorreva, anche per lo passato, quanto aveavi di più eletto fra nos trali ed estranei. Né vuolsi 
tralasciare, per ultimo, il Caffè che chiamavasi del «Gobbo»,  ora «Caffè Dante»,  posto in « Calle dei 
Fuseri» , nel quale si raccoglieva all’epoca democratica un drappello di colte persone, scherzando 
sulla «falopa»,  o bugia, del  promesso tempo felice, onde ne sorse, a merito dell’abate Giuseppe 
Comici, il Faloppiano collegio, esistente ancora in «Calle Bembo»  a S. Salvatore.  
C  indice  
Cagnoletto (Calle del)  a S. Giovanni in Brago ra.  
La Descrizione della contrada di S. Giovanni in Bragora pel 1661 chiama questa strada «Calle 
arente il spizier del Cagnoletto»,  ed insegna che all’imboccatura di essa, sopra la «Riva degli 
Schiavoni» esisteva la «casa e bottega propria della Sig.ra Fr anceschina relita del Sig.r Girolamo 
Lunardi spicier dal Cagnoletto».  
Una «Calle Larga del Cagnoletto»  (nel Paganuzzi: «Calle Cagnoletta detta Larga» ) abbiamo anche 
a S. Giovanni Grisostomo, ma questa, come sembra, porta il nome d’una famiglia che qui più 
modernamente abitava.  
C  indice  
Calbo (Campiello)  alla Carità.  
Dalla patrizia famiglia Calbo che notificò nel 1711 e 1740 d’abitare in casa propria alla Carità, e di 
possedere alcune altre casette vicine.  Da Padova la famiglia Calbo passò fra noi nell’891, dando 
antichi tribuni, e rimanendo del Consiglio nel 1297. Un Luigi Calbo, capitano di Negroponte nel 
1470, rimase ucciso combattendo contro i Turchi. Un Antonio, consigliere in Candia nel 1539, 
dimostrò  grande valore nel respingere i Turchi medesimi colà sbarcati. Anche ai nostri tempi questa 
famiglia si rese chiara per un Francesco, figlio di Giovanni Marco Calbo, e della N. D. Lucrezia 
Crotta. Egli, che, per disposizione testamentaria di suo zio matern o, aggiunse al proprio il cognome 
Crotta, sostenne sotto la Repubblica l’ufficio di Savio Cassiere, e poscia fu quarto Podestà di 
Venezia. Morì nel 1827 lasciandoci un lavoro per servire alla storia degli ultimi otto anni della 
Veneziana Repubblica.  
C  indice  
Calcina (Ponte, Campiello della)  sulle Zattere.  
È chiara la origine di queste denominazioni qualora si consideri che il Ponte di cui parliamo 
attraversa il Rivo di S. Vito, e che nella collezione fatt a dal Rompiasi delle leggi appartenenti al 
Magistrato delle Acque trovasi la seguente: «Sia trasportata la stazione delle pietre cotte e della 
calcina, che era in faccia gli Incurabili, appresso il rio di S. Vito. 1690, 12 maggio» . Inoltre, dice il 
Sagredo  nel libro intitolato: «Sulle Consorterie delle Arti edificative in Venezia»,  che qui presso 
esistevano i magazzini dei «Calcineri»  (venditori di calce).  
L’arte dei «Calcineri»  raccoglievasi nella chiesa dei Ss. Vito e Modesto sotto l’invocazione dei Ss. 
Antonio e Liberale. Quantunque di detta arte abbiansi memorie più antiche, egli è certo che diede 
principio alla propria scuola nella chiesa indicata soltanto nel 1597, come appare dalla seguente 
annotazione tratta dai registri della sacrestia: «1597. Adì 1 7 Zener. A laude de Iddio e Missier Santo 
Antonio, e Missier S. Liberal, che ne libera da mal, fu principiada questa nostra Scuola nel giorno 
di santo Antonio Abbate, nostro gonfalon fo primo eletto».  La surriferita annotazione si può leggere 
nel «Sommario » unito al «Memoriale di Monsignor Patriarca di Venezia e Vescovi Suffraganei per 
la conferma ed Augmento del culto della Beata Contessa Tagliapietra» ecc. diretto a papa Clemente 
XIII, ed impresso in Venezia da Modesto Fenzo nel 1765. Ciò a proposito dell a pretesa accampata 
nel 1661 dall’arte dei «Calcineri»  di custodire essi soli il corpo della Beata, che giaceva sotto la 
mensa del loro altare, pretesa che diede luogo ad una controversia col parroco, finita col 
temperamento che si ponessero due chiavi all a cassa, una delle quali si custodisse dal parroco, e 
l’altra dal gastaldo della scuola.  
Presso il «Ponte della Calcina»,  come appare da lapide, abitava Apostolo Zeno, poeta cesareo e 
precursore del Metastasio. Egli morì in questa sua casa nel 1750. Abbiam o nei Necrologi Sanitari: 
«A dì 11 novembre 1750: Ill.mo Sig.r Apostolo Zen fu del Ill.mo Sig.r Pietro, d’anni 83, da replicati 
colpi di paralisia in molti mesi, morto a ore 15, med.co Soardi - S. Agnese».  Lo Zeno venne sepolto 
con onorevole epitaffio in c hiesa di S. Maria del Rosario, ai padri Domenicani della quale aveva 
donato, essendo ancora in vita, la sua ricca biblioteca.  
C  indice  
Calderer (Calle del)  a S. Marziale.  
La Descrizione della contrada di  S. Marziale fatta nel 1713 nota in questo punto la «bottega da 
calderer e casa della N. D. Andrianna Gozzi: habita che sono 12 anni Ercole Ongania calderer».  
I Calderai, uniti in corpo nel 1294, erano un colonnello dei Fabbri, e raccoglievansi in chiesa d i S. 
Luca, sotto l’invocazione di S. Giovanni Decollato, ove aveano tomba, comprendendo nell’arte loro 
l’altra minore dei «Lavezzeri»,  o «Conzalavezzi».  Quattro calderai dovevano andare in Piazza a 
vendere le loro mercatanzie al tempo della fiera dell’Asce nsione, ma chi ricusava n’era dispensato, 
pagando tre ducati alla Scuola. Il rame provvedevasi dal Magistrato delle Miniere; gli stagni, i 
piombi, e generalmente i minerali, dai negozianti.  
La denominazione è altrove ripetuta.  
C  indice  
Calegheri . 
Vedi Callegheri . 
C  indice  
Calergi (Calle).  
Vedi Caliari . 
C  indice  
Caliari (Calle)  sulla «Fondamenta degli Ormesini».   
Non «Caliàri»,  ma «Calèri»,  corruzione del cognome Calergi, viene denominata questa calle negli 
Estimi, e si ritrova che in essa nel 1661 possedeva varie case il «N. U. Abate Vittore Gri mani 
Calergi».  Egli era figlio di Vincenzo Grimani, della cui famiglia parleremo a suo luogo, e di Marina 
Calergi, discendente da ricca famiglia di Candia, la quale lottò lungamente colla Repubblica 
pell’indipendenza della patria, finché nel 1258 assoggett ossi al Veneto dominio. Alessio Calergi si 
vide perciò ammesso coi discendenti al Maggior Consiglio, e giunto a morte, prescrisse 
solennemente ai propri figli obbedienza al vessillo di S. Marco. Tre di essi si attennero al comando 
paterno, ma non il quarto  di nome Leone, che ribellatosi, fu nel 1300 cucito in un sacco, e gettato in 
mare. Per lo stesso titolo venne ucciso un Evagora Calergi nel 1330, gettato dall’alto del palazzo un 
Carlo nel 1364, mentre i soldati stavano pronti a riceverlo sulla punta dell e spade, e decapitato un 
Giovanni coi fratelli Alessio e Giorgio. Avendo tuttavia un altro Giorgio soccorso poco tempo dopo 
la Repubblica nella guerra contro i Genovesi, ebbe anch’egli nel 1381 coi posteri l’onore del 
patriziato. Questa famiglia, la quale,  secondo alcuni, avrebbe avuto fra i suoi ascendenti un Michele 
eletto nel 1332, vescovo di Venezia, e la quale operò belle prove di valore contro i Turchi alle 
Curzolari, a Paros, ed ai Dardanelli, andò estinta nella seconda metà del secolo XVIII. Vincenz o 
Grimani, pel suo matrimonio con Marina Calergi, avvenuto nel 1608, ne ereditò i beni, e fu causa 
che tutta la sua linea assumesse il cognome di Grimani Calergi. Vittore di lui figlio nominato nel 
principio del presente articolo, fu investito nel 1629 del l’abazia di Moggio, quindi nel 1639 di 
quella di Rosazzo, e nello anno istesso di quella di S. Zeno in Verona. Avendo costui, d’accordo coi 
fratelli Giovanni e Pietro, fatto uccidere nel 1658 Francesco Querini, venne colpito coi fratelli 
medesimi da senten za capitale di bando, perdita della nobiltà, e confisca di beni. Senonché nel 
1660, mediante preghiere ed offerte, ottennero tutti piena grazia dalla Repubblica. Vedi Vendramin  
(Calle larga ecc.).  
Raccontano i «Diarii»  manosc ritti del Benigna che il 20 maggio 1737, di notte, fu ritenuto un frate 
dei Minori Osservanti, il quale, vestito da barcajuolo, aveva levato di casa in «Calle Calergi»,  e 
condotto in gondola a S. Andrea, la Sig.ra Bisi dai «conzieri»,  ove voleva derubarla degli oggetti 
d’oro che portava addosso.  
C  indice  
Calice (Calle, Sottoportico e Corte del)  a S. Salvatore, presso la «Calle dei Stagneri».   
Da una bottega all’insegna del «Calice»,  la quale colla parte an teriore guardava la «Merceria»,  ove 
s’addrizza alla «Calle delle Acque»,  e colla posteriore corrispondeva alla Corte che tuttora ne porta 
il nome. Fino dal 1537 noi troviamo che «Zuan Andrea Venier»  dava a pigione casa e bottega poste 
a S. Salvatore, press o la «Calle dei Stagneri»,  a «M. Jacopo marcer al Calese».  E nel 1582 
«Bartolomeo de Batista Bontempelli, marcer al Calese»,  notificava d’abitar coi figliuoli «in contrà 
di S. Salvator in le case»  del M.co Jeronimo Venier. Anche adesso all’imboccatura dell a Calle del 
Calice scorgesi l’arma dei Venier scolpita sul muro. Questo Bartolommeo Bontempelli bresciano, a 
cui fu concesso un privilegio di cittadinanza Veneziana il 31 marzo 1579, tiene un posto distinto 
nelle patrie memorie non tanto perché le di lui m anifatture venivano ricercate dai principi, e ne 
usava lo stesso Sultano, quanto perché, insieme al fratello Grazioso, edificò in chiesa di S. 
Salvatore, nella crociera verso il battistero, un altare con tavola del Peranda, la quale rappresenta 
Gesù Cristo  morto, sostenuto dalla Beata Vergine, e al disotto i ritratti dei due pietosi fondatori. 
Inoltre ristaurò a proprie spese la chiesa delle Convertite alla Giudecca, e poscia sborsò 30 mila 
ducati per la fabbrica dello Spedale di S. Lazzaro dei Mendicanti i n Venezia, lasciandone 100 mila 
al medesimo scopo con testamento 12 febbraio 1613 M. V. in atti Fabrizio Beaziano. Egli morì 
pochi anni dopo, come rilevasi dalla seguente annotazione, tratta dal necrologio della chiesa di S. 
Salvatore: «A dì 8 novembre 161 6. Bortolomio dal Calice d’anni 78 circa da febre per giorni 44 
continui. Visitato dallo ecc. Gadaldino» . Il Bontempelli fino dal 1568 si aveva costrutto in chiesa di 
S. Salvatore la tomba colla modesta epigrafe: Bartholamei Bontempelli A Calice Et Haeredu m 
Mdlxviii. Collo scorrere del tempo, la di lui bottega divenne da speziale, ritenendo però la vecchia 
insegna, poiché scorgesi nella Descrizione della Contrada di S. Salvatore pel 1661 che in 
«Marzaria»,  non lungi dalla «Calle dei Stagneri»,  e precisament e «appo cha Zustinian»  (quindi 
palazzo Faccanon), «Marchiò Brochini spicier al Calese»  aveva casa e bottega appartenenti al «N. 
U. Nicolò Venier».  
Una bottega da speziale all’insegna del «Calice»  diede pure il nome alla «Calle»,  ed al «Ramo 
Calle del Calic e» a S. Agostino, le quali strade, per mezzo d’un ponte egualmente cognominato, 
avevano comunicazione, prima dell’interramento del rivo, colla «Calle del Scaleter».  Quando nel 
1684 «Paolina Airoldi Marchesini»  chiese d’essere abilitata a «collocarsi in per sona nobile, et a 
procrear figli capaci del Ser. Consiglio»,  venne citato all’ufficio dell’ «Avogaria di Comun»,  qual 
testimonio, «Ant. Sarcinelli spicier al Calice a S. Agostino».  E si vede nella Descrizione della 
contrada del 1713 che la bottega del Sarci nelli era situata precisamente appiedi del «Ponte del 
Calice»,  all’imboccatura della «Calle del Scaleter».  
C  indice  
Calle . 
«Calle»,  dice il Berlan, «è voce italiana, usata da Brunetto e da Guittone, fra g li altri, anche nel 
genere femminino, come usasi nel dialetto veneziano: e appo noi si dà a quelle strade interne che 
sono più lunghe che larghe».  
Ove in uno stesso punto vi sono due Calli del medesimo nome troviamo «Calle Prima, Calle 
Seconda»,  ecc. Trovi amo pure «Calle a fianco, Calle dietro»,  ecc. Tutto ciò si verifica anche 
riguardo a «Corte, Ramo»,  ecc. 
C  indice  
Callegheri (Ramo dei)  a S. Tomà.  
Dalla Scuola dei «Calegheri»  (calzolai), dedicata a S. A niano, ed ora convertita ad uso privato. 
L’iscrizione scolpita sul pilastro al lato sinistro, dimostra che essa venne comperata dall’arte nel 
1446. Sopra la porta vi è un bassorilievo, diligente lavoro della scuola lombardesca, rappresentante 
S. Aniano ris anato da S. Marco, colla data del 1479. Finalmente sul pilastro al lato destro è detto 
che la Scuola medesima fu ristaurata nel 1580. Si suppone che i «Calegheri»  antecedentemente si 
raccogliessero in chiesa della Carità, ove veneravasi il corpo di S. Ania no. Il Pivoto («Vetera ac 
nova ecclesiae S. Thomae Apostoli Monumenta»)  cita il presente paragrafo, inserito nella loro 
«Mariegola»  sotto l’anno 1447: «Ancora volemo e dichiaremo come li signori frati de la Charità 
han conventione con nui fradeli de la Scu ola de Calegheri che debino continue dì e notte mantegnir 
una lampada acexa in Chiesa de la Charità davanti a lo altar di quello beato Sancto Aniano, ove 
riposa el so sanctissimo corpo».  E nel 1455 il capitolo di «S. Tomà»  prescriveva che i «calegheri»  
non potessero «ullo tempore in futurum celebrare facere missas in alio loco tam magnas vel parvas, 
excepta illa quam solent dicere et celebrare in ecclesia S. Mariae Charitatis ex antiqua 
consuetudine».  Questa arte aveva in chiesa di «S. Tomà» il proprio alta re con pala dipinta da Palma 
«il giovine»,  ed unitamente ai «zavateri»  (ciabattini) contava nel 1773 trecento e quaranta botteghe, 
ventidue posti chiusi, e centosessantacinque inviamenti, impiegando, in cifra, mille cento e 
settantadue individui. Essa dove va offrire ogni anno alla dogaressa un paio di zoccoli del valore di 
lire venete ventidue.  
Callegheri (Ramo primo, Ramo secondo, Ramo terzo, Ramo quarto dei)  a S. Maria Zobenigo.  
Leggiamo col Paganuzzi «Callegari».  Verso la fine del secolo scorso, e sul p rincipio del presente, 
trovasi questo cognome non solo in parrocchia di S. Maria Zobenigo, ma in quelle ancora di S. 
Angelo, e di S. Maurizio. E le strade indicate erano appunto il centro ove per lo passato i confini 
delle tre parrocchie si toccavano fra l oro. 
Il «Ponte dei Callegheri»  è detto anche «Storto».  Vedi Storto  (Ponte). Il «Ramo terzo dei Cal 
egheri» ha poi l’aggiunto «della Malvasia»  perché prossimo ad un ponte così denominato. Vedi 
Malvasi a (Calle della).  
C  indice  
Callesella . 
È una calle più angusta e ristretta delle altre.  
C  indice  
Calleselle (Strada nuova delle)  in «Ghetto Novissimo».   
Qui si stendevano alcune callicciuole, ma negli anni andati formossi una strada novella 
coll’atterramento di alcune casipole, possedute da un Fano Israelita. Ecco perché sotto la 
denominazione di «Strada delle Calleselle»  havvi l’altra di «Via Fanese»  (o più probabilmente 
Fornase - NRE).  
Un «Sottoportico Calleselle»  trovasi pure a «Castello»,  presso il «Secco Marina».  
C  indice  
Camerale (Sottoportico del)  a Rialto.  
Nel soprastante palazzo, facente parte delle «Fabbriche vecchie»,  ebbe sede fino all’agosto 1849 il 
Magistrato Camerale. Ora v’hanno sede altri pubblici Uffizi.  
C  indice  
Camerini (Calle)  a S. Nicolò.  
Una casa posta qui presso, posseduta da un  «Zuane Guerra»,  era abitata nel 1712 da un «Gregorio 
Camerin».  
C  indice  
Campanati (Ramo)  a Castello.  
Non «Campanati»,  ma «delle Campane»,  trovasi appellata questa strada nella Descrizione della 
parrocch ia di S. Pietro di Castello pel 1661. Si deve credere adunque che qui ci fosse altre volte una 
fonderia di campane. Siccome poi alcuni fonditori di campane assumevano, pell’arte esercitata, il 
cognome di «Campanati»,  e questo restava ai loro posteri, bench é di professione diversa, così 
potrebbe essere che dagli antichi proprietari dell’anzidetta fonderia discendessero quel «Daniel 
Campanato marangon dell’Arsenal»,  e quel «Piero fio de Stefano Campanato calafà»,  decessi in 
parrocchia di S. Pietro di Castello , il primo l’11 febbraio 1612, M. V. ed il secondo il 25 agosto 
1621. Troviamo anche che il 25 giugno 1771 un «Lorenzo Campanato marangon dell’Arsenal»,  
appiccossi nella sua casa d’abitazione posta a Castello.  
Pell’arte dei «Campaneri»  vedi l’articolo suss eguente . 
C  indice  
Campane (Corte delle)  a S. Luca.  
Un «Vittore campaner»  da S. Luca era allibrato all’Estimo del Comune nel 1379. Nel 1514 un 
«Zuane Campanato»  notificò di possedere «una casa cum una bot tega dove si lavora di campane»  
in parrocchia di S. Luca. Questi fu il padre di Pietro, che pur egli fondeva campane in questa 
situazione, e che si rese celebre eziandio per aver operato in bronzo nella cappella del cardinale 
Zeno in chiesa di S. Marco una  B. Vergine seduta col putto in mano, e due Santi laterali, nonché per 
aver avuto parte nel lavoro del deposito del cardinale medesimo. G.B. Campanato figlio di Pietro 
(sepolto nel 1542, con epigrafe in chiesa di San Sebastiano) prese in moglie Elisabetta figlia di 
Ruzier di Gambelli, e nipote del celebre Vittore, dalla quale ebbe Marina, che sposò Francesco 
Arzentini, portando in questa cittadinesca famiglia i beni dei Campanato. Vediamo perciò che nel 
1582 un «Francesco Arzentini»  appigionava a «Francesco  de Lazaro campaner»,  in parrocchia di 
S. Luca, «una casa con il luogo dove si gettano le campane, e con la botega davanti di dete 
campane».  
Fino dal nono secolo esistevano fonderie di tal genere nelle nostre lagune, sapendosi che il doge 
Orso Partecipazio  nell’866 donò dodici campane all’imperatore Basilio il Macedone. Questi mandò 
un suo apocrisario a riceverle, e d’allora soltanto cominciò ad introdursi l’uso delle stesse fra i 
Greci Bisantini. I Veneziani amarono sempre un eccedente scampanìo. Domenico Tino, presente 
all’elezione del doge Domenico Selvo (anno 1071), scrive che in quell’occasione vi fu un indicibile 
fracasso di campane: «Quam magnus etiam campanarum tum fuerit sonitus nullius dicti vel scripti 
expositione animadverti potest».  Si rileva po i che in tempi posteriori, sotto il pretesto di feste, 
messe novelle, ed altre solennità, si costumava di dar nelle campane non solo di giorno, ma anche di 
notte inoltrata, laonde un decreto del Consiglio dei X, 7 febbraio 1424, M. V., proibì di suonarle «a 
prima hora noctis usque ad matutinum sancti Marci». Che un simile decreto potesse convenire 
anche ai nostri tempi?  
I «Campaneri»  erano uno dei varii colonnelli in cui dividevasi l’arte dei Fabbri.  
Nel secolo XV un Luigi Barletta incontrò in «curia a Camp anis»  a S. Luca Filippo, vicario del 
vescovo di Concordia, e gli disse: «che vastu digando de mi?»  A ciò il prete: « Va cum Dio che non 
ho a far con ti».  Ma il Barletta, sguainata la spada, uccise il prete, e resosi contumace, venne 
bandito, mediante senten za 27 marzo 1487, colla comminatoria che, qualora fosse colto, gli fosse 
tagliata la mano sul luogo del delitto, e con essa appesa al collo, avesse ad essere decapitato fra le 
colonne della Piazzetta di S. Marco.  
C  indice  
Campaniel . 
Vedi Campanile . 
C  indice  
Campanile (Calle del)  a S. Maria Zobenigo.  
Dal distrutto campanile della chiesa di S. Maria Zobenigo. Di esso parla Ni candro Jasseo dicendo:  
... et prope turris  
Inflexa cervice adstat.  
Colla nota: «In templo S. Mariae, ut vocant, Zobenigo facies pulchra ex marmore, turris studiose 
inclinata» . Avendosi però sospettato che questa inclinazione minacciasse pericolo, s’interpe llarono 
gli uomini dell’arte, e si venne a conoscere, secondo la perizia dell’Alberti, fatta nel 1773, che il 
campanile era inclinato d’un piede e mezzo, e secondo quella del Maccaruzzi, fatta nel 1774, di due 
piedi e mezzo, laonde nel 1775, per decreto de l Senato, venne demolito. Allora si pensò a 
ricostruirlo, ma l’opera non procedette oltre la grossa base, che oggidì, fornita di coperto, forma un 
piccolo magazzino, addetto alla chiesa, la quale ha in sito diverso un semplice campanile alla 
Romana.  
Anche il «Ramo»  e la «Calle del Campanile»  a San Canciano trassero il nome dal campanile dell’ex 
chiesa di S. Maria Nuova, attualmente distrutto. La maggior parte però dei campanili, onde sono 
appellate alcune vie di Venezia, esistono tuttora.  
Oltre a novanta so no le torri a campanile, e circa venti i campanili alla Romana sparsi per la città. Il 
più antico è il campanile di S. Marco solido e grandioso edificio, che cominciò a sorgere nell’888, 
ossia, come altri vogliono, nel 902. In una gabbia di legno con armat ura di ferro, sporgente dal 
medesimo, solevansi in antico rinchiudere specialmente gli ecclesiastici rei di gravi delitti, e colà 
essi dovevano rimanere esposti ai solleoni, ed all’intemperie per un tempo fissato, o per tutta la vita, 
ricevendo il cibo per  mezzo d’una funicella che calavano al basso. Il campanile di S. Polo è di stile 
archiacuto, e venne innalzato nel 1362. Varie sono le opinioni circa i due leoni scolpiti sopra la sua 
porta, questione che toccheremo di volo anche noi parlando della prossim a chiesa. Archiacuto del 
pari è il campanile di S. Maria Gloriosa de Frari, che ebbe compimento nel 1396, sopra disegno di 
Giacomo Celega, ingegnere della Signoria, donde davasi il segno della convocazione del Maggior 
Consiglio, come praticavasi dall’altre  torri di S. Marco, di S. Francesco della Vigna, e di S. 
Geremia. Merita attenzione eziandio il campanile di S. Pietro di Castello, tutto incrostato di marmo, 
opera del secolo XV. Il più stimabile poi dei campanili di Venezia, per singolarità di disegno, e  
regolarità di costruzione, si deve riputare quello della Madonna dell’Orto, finito nel 1503, anno 
segnato sopra una cassetta di piombo scopertasi con varie reliquie nella cupola vecchia, ed ora 
riposta nella nuova. Tra i campanili antichi annovereremo per  ultimo quello di S. Sebastiano, che 
riconosce per autore lo Scarpagnino, e che ha sul basamento l’anno 1544, epoca della sua 
costruzione, e quello dei Carmini, che, inclinato, raddrizzossi dal Sardi nel 1688. Tra i moderni 
sono da citarsi quello con colon ne di S. Pantaleone, attribuito allo Scalfarotto, e quello di S. 
Bartolomeo, eretto nel 1754.  
Campanile (Calle del)  a S. Mattio.  
C  indice  
Campanile (Calle del)  detta Civran  a S. Tomà.  
Al principio di qu esta calle sorgeva il campanile della chiesa di San Tommaso Apostolo, 
volgarmente «S. Tomà»,  di cui resta la sola base, ora sormontata da un campanile alla Romana.  
La calle medesima conduce ad un palazzo respiciente il «Canal Grande»,  che apparteneva alla 
patrizia famiglia Civran, e che scorgesi inciso nella raccolta del Coronelli. Vedi Civran  (Calle).  
C  indice  
Campanile (Calle del)  detta dei Preti  a S. Eustacchio.  
Dipende la p rima denominazione dal campanile di S. Eustacchio, e la seconda da case che 
appartenevano al capitolo di quella chiesa un tempo parrocchiale.  
C  indice  
Campazzo . 
La «parola campazzo»,  dice il Berlan, «non è, come di leggieri si può vedere, che corruzione 
dell’italiana campaccio» , usata a significare, più che l’ampiezza d’un terreno, la sua «spiacevole 
disadornezza».  
Alla Giudecca havvi il «Campazzo di Dentro»,  sì detto per essere alquanto internato nell’iso la. 
C  indice  
Campiello . 
È corruzione di «campicello»  cioè piccolo campo.  
C  indice  
Campo . 
Era ben naturale che i nostri padri lasciassero innanzi le chie se uno spazio vuoto per la concorrenza 
del popolo che frequentava le sacre funzioni. Queste piazze, eccettuata quella di S. Marco, si 
dissero «Campi»,  perché, essendo nei primi tempi piantate d’alberi, e lasciandosi in esse crescere 
l’erba per pasturare i cavalli, le mulette, ed il gregge minuto, ai campi rassomigliavansi. Il «Campo 
di S. Andrea» si conserva ancora nel suo stato primitivo, meno il canale che gli correva per mezzo, 
interrato fino dal secolo XVI. Molti poi dei nostri campi sono celebri per is toriche rimembranze. In 
«Campo di S. Severo»,  presso la chiesa, ritirossi colla moglie nell’814 Giustiniano figlio del doge 
Angelo Partecipazio, sdegnato col padre che aveasi associato al solio il figlio minore Giovanni. In 
quello di S. Pietro di Castello nell’837 la famiglia Mastelizia, poscia Basegio, assalì il suddetto 
Giovanni Partecipazio, successo nel principato a Giustiniano, e rasigli i capelli e la barba, lo 
condusse vestito da monaco a Grado. In «Campo di S. Zaccaria»  venne ucciso nell’864 il doge  
Pietro Tradonico. In «Campo di S. Luca»  dai fratelli della Carità, e dalla Scuola dei Pittori, 
terminavasi di sgominare nel 1310 i congiurati di Baiamonte Tiepolo. In «Campo dei SS. Giovanni 
e Paolo» , nell’atrio della cappella della Pace, fu sepolto il do ge Marino Faliero, giustiziato nel 
1355, e nel 1782 il pontefice Pio VI, dall’alto di maestosa loggia, benedì le turbe. In «Campo di S. 
Geremia»  davasi lo spettacolo delle caccie dei tori, come praticavasi pure nei campi di S. Giovanni 
in Bragora, S. Maria  Formosa, S. Giacomo dall’Orio, S. Margherita, S. Polo, e S. Stefano. In 
«Campo di S. Polo» abitarono pure varii illustri personaggi in un palazzo del Comune, posseduto 
poscia dai Corner, ed eravi anticamente un bersaglio rimosso dopo che i nobili colà dom iciliati 
concessero nel 1452 le loro case per albergare Alberto duca d’Austria colla sua corte. Più tardi, cioè 
nel 1548, vi fu ucciso Lorenzino dei Medici collo zio Alessandro Soderini. Leggesi poi che il 
«Campo di S. Stefano»,  oltre che delle caccie dei tori, era teatro di giostre, e che vi si faceva l’antico 
«listone».  
Di queste, ed altre particolarità, riguardanti i Campi di Venezia, diremo più diffusamente a suo 
luogo.  
C  indice  
Campo di Marte.  
Vedi Marte . 
C  indice  
Canal (Fondamenta, Ramo, Ponte)  a S. Barnaba.  
Sulla porta d’un prossimo palazzo scorgesi tuttora scolpito un palo con tre gigli per parte, stemma 
d’un ramo della famiglia Canal, o da Canal, ascritta al veneto patriziato nel secolo XIII.  
I cronisti dividono questa famiglia in due rami, l’uno venuto da Altino, dal palo e dai gigli, l’altro 
venuto da Ravenna, dallo scaglione nello scudo gentilizio. Rammenta la storia un Andrea da Canal 
che ruppe nel 1272 i Bolognesi; un Marco che nel 1277 ricuperò Capodistria ribellata; un Pietro che 
nel 1345 costrinse Zara alla resa, e fece prigioniero un capitano nemico, impadronendosi del suo 
stemma in cui figuravano i gigli, un Nic olò prima vescovo di Bergamo, poi nel 1342 arcivescovo di 
Ravenna, e finalmente nel 1347 di Patrasso; un altro Nicolò che sostenne molte ambascierie, e 
riportò varie vittorie, ma che nel 1479, avendo ricusato il cimento coi Turchi, onde Negroponte fu 
preso , venne condotto in ferri a Venezia, e relegato a Portogruaro nelle sue terre; un Girolamo, che 
essendo capitano in golfo nel 1527, segnalossi in molte fazioni, e nel 1533 catturò il Moro 
d’Alessandria, terribile corsaro; un Antonio di lui figlio, che pugn ò valorosamente alle Curzolari; 
un Cristoforo che, combattendo pur egli contro i corsari, restò ferito mortalmente da freccia nel 
1564, nei ritirandosi per questo dall’agone, fu coperto collo scudo dal figlio Girolamo, finché 
s’ottenne piena vittoria. Altr i della famiglia Canal si distinsero in epoca posteriore contro i Turchi. 
A riscontro però di tante glorie, trascriviamo dal Codice 183, Classe VII, della Marciana, la 
narrazione seguente che si riferisce al secolo XVII, e che riguarda un individuo della s tessa 
famiglia, degenere dai propri antenati: «S. Girolamo Canal q. Pietro q. Antonio Proc.» (da San 
Barnaba), «per sospetto che haveva della moglie d’adulterio, la condusse a Padova, che era 
graveda, che era D. Marina Vendramin q. Zaccaria»  (sposata nel 1 677) «et havendogli dato fuoco 
al letto con quantità di polvere da schioppo, fingendolo caso, si abrugiò, havendola chiusa nel 
fuggir lui con un figlio, havendo pubblicato che ella era caduta sopra la polvere accesa che aveva 
sotto il letto, che adoperava per trarre, con alquanta stoppa, ma si servì di polvere che col solo 
fetore avvelenava, onde fatta dissotterrare dal Consiglio di X, et aperta due volte, si ritrovò 
graveda, morta  quasi... abbenché nel volto fumata e nera; et formatosi processo, non potend osi 
rilevar di più, non fu preso il proceder. Questo fu bandito con fisco per prepotenze e tiranie in 
Conegliano e quei villaggi, per rapimenti di beni e morti violente fatte dare a miserabili, ma fu 
liberato poco tempo dopo da la madre ricca assae, et è s empre vissuto dopo la morte della moglie 
con licentia, e nella sua casa con tripudio inhonesto, tenendo insieme coi figli la meretrice sempre 
a tavola con molti nobili del suo genio e cubicularii»,  ecc. 
Mediante l’interramento del «Rio di S. Margarita»,  successo nell’anno 1862, il «Ponte Canal»  
venne distrutto, e la «Fondamenta Canal»,  insieme all’opposta «Fondamenta Soranzo»,  divenne 
«Rio Terrà».  
Alcune altre vie dividono il nome con quella di cui abbiamo parlato.  
Canal (Volta di)  a S. Pantaleone.  
È così c hiamato un punto del «Canal Grande»  presso i palazzi dei Foscari e dei Balbi, ove esso 
volge direzione. Qui era la meta delle «regate»,  e qui costruivasi la così detta «macchina»,  ove 
sedevano tre personaggi destinati a giudicare dei premi, ed a distribuir li ai vincitori. E poiché 
abbiamo toccato delle «regate»,  ci sia lecito di farne seguire i cenni seguenti. Alcuni derivano il 
nome «regata»  da «riga»,  ponendosi in riga, od in linea, le barchette prima d’accingersi al corso; 
altri da «remigata»;  altri fina lmente, con minor probabilità, da «auriga».  Sembra che la prima 
istituzione di questo spettacolo abbia avuto per iscopo d’esercitare la gioventù al remo sopra le 
galee, ed altre barche inservienti alla guerra. La più antica memoria delle «regate»  risale al  secolo 
XIV, e si sa che allora eseguivansi per mezzo di galee. Le più celebri «regate»  sotto la Repubblica 
furono le seguenti: I. Per Federico III, imperatore (1451). II. Per Beatrice d’Este, moglie di 
Lodovico Sforza duca di Milano (1493). III. Per Enric o III re di Francia (1574). IV. Per Ernesto 
Augusto duca di Brunswick (1686). V. Per Federico Cristiano, figlio di Federico Augusto III re di 
Polonia ed elettore di Sassonia (1740). VI. Per Edoardo Augusto duca di York (1764). VII. 
Pell’imperatore Giuseppe  II e gli arciduchi suoi fratelli (1775). VIII. Per Paolo, figliuolo di Caterina 
zarina delle Russie (poi Paolo I imperatore), e per la di lui moglie Maria Sofia Dorotea, principessa 
di Württemberg, che visitarono Venezia sotto il nome di «Conti del Nord»  (1782).  
Canal (Fondamenta)  a S. Fosca.  
Vedi Daniele Canal . 
C  indice  
Canal Morto (Fondamenta del)  alla Giudecca.  
Vedi Morto  (Canale ecc.) all a Giudecca.  
C  indice  
Canalazzo . 
Vedi Grande  (Canal).  
C  indice  
Canale . 
È nome applicato soltanto ad alcuni rivi maggiori. Abb iamo quindi il «Canal Grande»,  il «Canal 
della Giudecca»,  e qualche altro.  
C  indice  
Candele (Sottoportico, Corte delle)  ai Gesuiti.  
È probabile che in questa Corte, soggetta anticamente, come adesso, all a parrocchia dei SS. 
Apostoli, ci fosse una fabbrica di candele, poiché nei Registri Sanitarii troviamo decessa il 16 
settembre 1579 «Paolina nassente fia de Antonio dalle candele - S. Apostolo».  
C  indice  
Cannaregio  (Sestiere, Fondamenta, Ponte, Canale, Chiovere di).  
Vogliono alcuni che «Cannaregio»  sia corruzione di «Canal Regio»,  titolo attribuito, per la sua 
ampiezza, a quel braccio di canale che, partendosi da S. Geremia, sbocca per S. Giobbe in laguna . 
Ma, bene riguardando, si vede che meglio tal titolo s’addirebbe al prossimo «Canal Grande»,  
oppure al «Canal della Giudecca».  Altri con più ragione sostengono che questo luogo venisse 
anticamente chiamato «Cannarecium»,  e quindi «Cannaregio»,  dalle molte  canne che vi 
allignavano. Infatti, una cronaca, citata dal Gallicciolli, che arriva al 1410, dice: «Cannaregio, 
imperciocchè era chanedo e paludo con chanelle».  Anzi, secondo alcuni, i Malipiero, venuti da 
Altino, qui si stanziarono per fabbricare navigli , e furono i primi ad usare di queste canne per 
ispalmarli. Né vale l’opporre che le canne poco allignino nell’acque salse, poiché, come nota il 
Filiasi («Memorie Storiche dei Veneti Primi e Secondi») , quelle della nostra laguna erano salmastre 
pei molti f iumi che vi sboccavano, ed appunto pel canale di Cannaregio vuolsi che nell’ore di bassa 
marea corresse il fiumicello Osellino, o Marzanego.  
Il circondario di cui parliamo denominavasi pure nei primi tempi «Paluello»,  e contava allora 
pochissimi fabbricati . 
Il «Ponte di Cannaregio»  fu fatto per la prima volta in legno nel 1285, leggendosi in un antico 
cronista che il doge Giovanni Dandolo, l’anno suddetto, fece fabbricare il «ponte di Cannaregio 
dalla banda di S. Geremia dove avanti se passava con una zatta ra». Dalle iscrizioni poi poste sul 
medesimo si ricava che sorse in pietra soltanto nel 1580, e che venne restaurato negli anni 1641 e 
1777. Nel 1580, come scrive il Temanza, vi lavorò il proto Marchesin Marchesini. Chiamasi 
eziandio «Ponte delle Guglie»  dalle quattro aguglie onde è fregiato.  
Presso il «Ponte di Cannaregio»,  sulla Fondamenta, verso il «Ghetto»,  scorgesi un palazzotto 
archiacuto con sopra un’arma gentilizia, e la seguente iscrizione:  
Exigui Durate Lares Virtute Parati  
Et Meus Et Serae Poster itatis Honor.Valerius Superchius P.  
L’edificio apparteneva appunto a Valerio Superchio, celebre medico, poeta, ed oratore, venuto nel 
1480 da Pesaro ad abitare Venezia, ove morì nel 1540, e fu sepolto ai Servi con iscrizione dettata 
dal Bembo suo compare. Anche l’arma è quella del Superchio, inquadrata però coll’arma di 
Pellegrina Avanzo sua moglie.  
Sulla medesima «Fondamenta di Cannaregio»  altra lapide, posta recentemente, ricorda il prete 
veneziano Carlo Coletti, che fondò in questa situazione un istituto  per «giovani correggendi»  (ora 
trasportato a S. Girolamo), e che in questa casa venne a morte nel 1873.  
Scavandosi circa il 1680 il «Canale di Cannaregio»,  si ritrovò un getto di acqua dolce, sorgente da 
certo serraglio quadro, fatto di pali, e grossi tav oloni, che arrivavano colle loro teste un piede sotto 
al fondo del canale medesimo. Vedi Zendrini («Memorie, Lib. 8»).  Il Gallicciolli la crede opera 
romana. Ma il Gradenigo nei suoi «Casi Memorabili Veneziani»  dice in quella vece che, per mezzo 
di tale ar tificio, solevasi introdurre l’acqua in una fontana del celebre giardino appartenente al 
medico Maffei, di cui parla il Sansovino nella sua «Venetia»,  1581, c. 137 v.  
C  indice  
Canne (Calle delle)  a S. Gio bbe.  
Mette ad un piccolo Campo, che anticamente chiamavasi «Campo delle Canne»,  perché colà vi era 
un deposito di canne delle quali servivansi nello spalmare i navigli. Vedi l’articolo antecedente . 
Dice il Sabellico («De Situ Urbis»),  parlando di Cannareg io, che «in extrema regione, ubi olim 
naves construi consueverant» , si esponevano «cannarum palustrium fasces ad navalis fabricae 
usum comparati».  Leggesi nel Cicogna («Inscr. Ven. vol., VI»)  che «Zuane Dolfin»  lasciò, mediante 
testamento 19 ottobre 1458, all’ospitale di S. Giobbe il «Campo delle Canne»  colle seguenti parole: 
«I em volo ac dimitto sopradicto Hospitali S. Job terrenum vacuum super quo ponunt harundines,  
quod tenent Saraxa et alii; illud sit dicti hospitalis».  Saraxa è cognome di famiglia che  abitava in 
Cannaregio, trovandosi nella «Mariegola»  della Scuola di S. Girolamo (sec. XV) già posseduta dal 
cav. Cicogna, un «ser Francesco Saraxa da S. Jeremia» . In una «Mariegola»  poi della Scuola della 
Misericordia (an. 1308 -1484) sono registrati quali  confratelli un «Marco»,  ed un « Zorzi dalle 
canne»  da S. Geremia.  
C  indice  
Canonica (Sottoportico, Corte, Calle, Ramo, Calle, Ponte, Rio di)  a S. Marco.  
Dalle case ove, col restante del clero addetto all a Basilica, risiedevano i canonici di S. Marco. Essi 
anticamente dicevansi cappellani, e la loro istituzione rimonta all’829 in cui, come dice Pier 
Giustiniani nella sua storia, il doge Giovanni Partecipazio «primicerium et cappellanos instituit, qui 
diurn um nocturnumque officium divinis laudibus celebrarent». Variò il numero di questi canonici, 
leggendosi che nel 1393, allorquando il doge Antonio Venier ne investiva alquanti, si ritrovavano in 
numero di 26, e che negli ultimi secoli si restrinsero a 12 sol tanto. Le case di loro residenza vennero 
ad essi destinate dal doge Ziani. Nel 1210 furono rifatte da Angelo Falier, unico allora Procuratore 
di S. Marco, e ridotte di pietra nel 1346. Lo Stringa nelle sue Aggiunte alla «Venezia» del 
Sansovino, pubblicate nel 1604, riferisce che a’ suoi tempi erano 24, disposte nel modo seguente: 
12 pei canonici residenti, 2 pei sacrestani, 5 pei sottocanonici, 2 pei sottosacrestani, 1 pel maestro di 
cappella, e le altre 2 pei guardiani di chiesa. Il sesto dei sottocanonici  aveva anch’egli anticamente 
la propria casa, ma essa era stata demolita perché, essendo troppo vicina alla basilica, potea 
cagionarle pericolo di fuoco, ed in cambio il sottocanonico suddetto riceveva dalla Procuratia un 
corrispondente compenso in danaro.  Per attestato del medesimo Stringa, queste case presentavano 
allora l’aspetto d’un convento con cortile nel mezzo, fornito di pozzo, ed attorniato da sottoportici 
al piano, e da un corridoio superiore. L’ingresso poi, come attesta l’opera manoscritta del 
Todeschini, altrove citata, col titolo: «Della dignità dei Procuratori di S. Marco»,  era dalla parte 
della piazzetta di S. Basso. Fino dal 1597 i Procuratori avevano divisato di rifabbricare la Canonica, 
ma, per varii impedimenti che vi si frapposero, ciò non ebbe effetto prima del 1618, terminandosi 
l’opera nel 1635.  
Un fiero caso nasceva l’anno 1456 nella Canonica di San Marco. Eravi in Venezia un prè Vittore, 
uomo di pessima natura, e, secondo quei tempi superstiziosi, legato in amicizia col demonio, che  
teneva il sacco alle sue ribalderie «in forma canis albi».  Costui, sapendo che nella Canonica di S. 
Marco abitava un Mauro d’Otranto canonico, uomo danaroso, salì sopra il tetto della di lui casa, e 
pel camino si calò nella stanza da lui abitata. Il canon ico era allora in chiesa a cantar mattutino, 
sicché prè Vittore andò frattanto esaminando ove tenesse il danaro, e poscia, per aspettar tempo 
opportuno, si nascose «in callicella lecti».  Quando poi ritornò il canonico, se gli scagliò addosso, 
lottò lungame nte col medesimo, e fu solo quando forse si vide inferiore di forze che desistette dalla 
lotta, e pregollo a lasciarlo partire. Accondiscese il canonico, e si accinse ad accompagnare prè 
Vittore fuori della porta, ma questi, fingendo timore, volle che lo p recedesse, e, giunto alla fine 
della scala, gli gettò una corda al collo, tentando eziandio di soffocarlo colle mani. Nacque allora 
lotta più fiera; prè Vittore stringeva, prè Mauro morsicava le mani di prè Vittore, finché questi 
impugnò la spada, onde prè  Mauro era cinto, e gliela conficcò nella gola. Dopo ciò strascinò il 
cadavere nella strada, gli gettò sopra della legna, e mise a ruba la casa. Per tale delitto prè Vittore 
venne posto alla tortura, ed, avendo innanzi il vicario patriarcale Nicolò dalle C roci, confessato il 
tutto, fu degradato, e consegnato all’autorità secolare, che il 19 marzo 1456 lo fece appendere alle 
forche.  
Il «Ponte di Canonica»  venne fatto erigere, secondo molti cronisti, dopo l’assassinio commesso 
sopra Vitale Michiel II nel 1172 , e ciò perché i dogi il giorno di Pasqua si recassero, non più per la 
«Riva degli Schiavoni»,  ma per di dentro, a visitare la chiesa di S. Zaccaria. Vedi Rasse  (Calle 
delle). Altri vogliono che il Ponte medesimo sia stato eretto  alquanto prima, cioè nell’864, dopo la 
uccisione del doge Pietro Tradonico. La presente rifabbrica, sopra disegno d’Antonio Mazzoni, data 
dal 1755.  
Presso il «Ponte»,  e sopra il «Rio di Canonica»  sorge un magnifico palazzo lombardesco, che prima 
fu dei Tr evisan, e poscia dei Cappello. Alcuni credettero che da queste soglie fuggisse nel 1563 la 
celebre Bianca Cappello. Ma i documenti scoperti provarono in quella vece che il palazzo, ove 
Bianca abitava, è quello situato al «Ponte Storto»  a S. Apollinare. Ved i Storto  (Ponte). Essa bensì, 
quando già era fuggita da Venezia, e si trovava in Firenze amante del Gran Duca, comperò il 
palazzo di «Canonica»  dal N. U. Domenico Trevisan q. Angelo, con istrumento 4 ottobre 1577, in 
atti di Ant onio Callegarini, e donollo al proprio fratello Vittore coll’altro istrumento 12 maggio 
1578, in atti del notaio medesimo.  
Canonica (Calle)  a S. Girolamo.  
È così detta, secondo la Descrizione della contrada dei SS. Ermagora e Fortunato pel 1661, da varie 
case e botteghe, possedute allora dal patriarca di Venezia Francesco Morosini.  
C  indice  
Canossiane (Ramo delle)  a S. Alvise.  
Vedi S. Alvise . 
C  indice  
Caotorta (Calle)  a S. Angelo.  
Se volessimo credere allo Zabarella, Antifone, figliuolo di Pilemene re della Paflagonia, venuto con 
Antenore in Italia dopo la rovina di Troja, ed approdato alla isola di Olivòlo, propagò la fami glia 
dei Stivacali, o Samacali, detti poscia Capotorto, e più volgarmente Caotorta. Quel che possiamo 
dire di più certo si è che abbiamo memoria di questa famiglia sino dai primi anni della fondazione 
di Venezia, che essa anticamente esercitò il tribunato,  e fabbricò a «Castello»  la chiesa dei SS. 
Sergio e Bacco, e che, al chiudersi del M. C., ne restò esclusa, ma poscia vi fu riassunta nel 1317. 
Un ramo della medesima abitava alla Madonna dell’Orto, nella calle perciò denominata «Caotorta»,  
oggidì più non esistente. Un altro ramo, che apparteneva alla cittadinanza originaria, pel matrimonio 
non approvato del N. U. Alvise Caotorta q. Michele con Caterina Avastago dell’isola di Zante, 
abitava in quella vece a S. Angelo nella Calle di cui facciamo parola, in u na casa già posseduta dalla 
patrizia famiglia Cappello, ma poscia comperata da Alvise Caotorta q. Alessandro, coll’istrumento 
5 ottobre 1759, in atti Giuseppe Cominciolli N. V. Questo ramo, il quale aveva in chiesa di S. 
Angelo le sue tombe con epigrafi il lustrate dal Cicogna, venne aggregata nel 1802 al Consiglio 
Nobile di Treviso, ed ebbe la conferma della propria nobiltà dal governo austriaco il 9 decembre 
1819.  
C  indice  
Capara (Fossa)  a S. Nicolò.  
Scrive il Gallicciolli: «Quella parte di Mendigola, che fa la punta estrema a ponente tra il Rio 
dell’Angelo Raffaele, e l’imboccatura del Canale della Giudecca, si dice Fossa Capara, forse 
perché vi si pescassero cape»  (cappe, o conchiglie marine). Il Gallic ciolli però non coglie nel 
segno, perché proviene il nome dalla famiglia Caparo, che sappiamo aver abitato a S. Nicolò, e che 
era del ceto dei pescatori. Vedi il codice 1673 della Raccolta Cicogna (ora nel patrio Museo) ove 
vengono enumerate le famiglie pe scatorie della contrada di S. Nicolò.  
C  indice  
Caparozzolo (Ramo primo, Calle, Corte del)  a Castello.  
Il N. U. Giovanni Sagredo notificò nel 1740 ai X Savii di possedere a «Castello»,  in «Corte 
Caparozzo la», una casa appigionata a «Pietro Caparozzolo».  
C  indice  
Capitello (Calle del)  a S. Alvise.  
Avendosi nei primi tempi, per rendere più sicura la città dagli assassinamenti che succedevano, 
posto ad arde re per le strade mal sicure alcuni fanali, detti allora «cesendeli»,  perché mandavano un 
chiarore fioco, non dissimile da quello delle lucciole, «cicendelae»  nominate, la pietà dei parroci 
poneva innanzi ad essi delle imagini di Santi, affinché al loro cos petto si rattenessero i ribaldi dal 
commettere azioni malvagie. Ecco l’origine di quegli altarini, o «capitelli»,  sì frequenti tuttora in 
Venezia. Il frate tedesco Faber, che nel 1489 pubblicò a Stuttgart il suo «Evagatorium»,  o Viaggio 
in Terra Santa, cos ì scrive, parlando dei «capitelli»  di Venezia: «In omnibus angulis, ubi arcti sunt 
vici et curvi, est suspensa una lampas, quae noctibus accenditur, et ne lumen gratis ardere videatur, 
ad parietem, retro lampadam, ponunt aliquam imaginem B. V., et lampas t am ad honorem B. V. 
accenditur, quam ad comoditatem transeuntium».  
C  indice  
Cappellan (Corte del)  a S. Giustina.  
La Descrizione della contrada di S. Giustina pel 1661 dimostra che in questa Corte, fin d’ allora 
chiamata «del Cappellan»,  eravi una «casa delle monache data al loro Cappellano».  E la «Cronaca 
Veneta Sacra e Profana»,  parlando della chiesa di S. Giustina, dice: «Alla cura di questa chiesa e 
parrocchia le Monache, che sono al numero di 46 circa,  vi creano un Cappellano con un coro di 
Preti».  
C  indice  
Cappellèr (Sottoportico e Calle, Ramo e Calle del)  a S. Cassiano.  
Da un «capeler»,  o cappellaio, che qui esiste tuttora.  
Il «Sottoportico»  e la «Calle del Cappeller» a S. Cassiano chiamavansi un tempo «della Pigna»,  ed 
il «Ramo e Calle del Cappeller»  dicevansi in quella vece «del Pero».  Checché opini il Gallicciolli, 
ambidue sono cognomi di famiglie, che troviamo aver abitato in parrocchia di S. Cas siano. Anzi sul 
muro del «Sottoportico del Cappeller»  scorgesi anche attualmente effigiata l’arma della famiglia 
Dalla Pigna.  
Presso il «Sottoportico» e «Calle del Cappeller»  a S. Cassiano nacque il 27 settembre 1786 un 
grave incendio in cui perirono abbru ciate due sorelle.  
La denominazione del «Cappeller»  è altrove ripetuta. Quantunque l’uso dei cappelli di pelo feltrato 
abbia avuto generalmente principio intorno la metà del secolo XV, nulladimeno molto dopo 
s’introdusse in Venezia. Da una legge del secolo  XVII si vede che i nostri padri distinguevano i 
cappelli in varie qualità, cioè «di castor, di mezzo castor, d’agnino di Spagna, di gambello, 
d’agnino di Padova»,  e di lana più o meno ordinaria. I Cappellai erano anticamente uniti ai Merciai, 
ma se ne sta ccarono nel 1676. Essi raccoglievansi in chiesa di San Leone all’altare di S. Jacopo, e 
colà pure avevano tomba coll’iscrizione: D. O. M. Arte de Cappelleri 1678. Ristaurata 1736.  
C  indice  
Cappellera (Corte) a S. Francesco della Vigna.  
Vedi Cappeller  (Sottoportico e Calle ecc. del).  
C  indice  
Cappellis (Calle)  a S. Maria Nuova.  
Nella Descrizione della contrada di S. Maria N uova pel 1740 trovasi che l’ «illustrissimo sig. Piero 
Cappellis, mercante di seta» , teneva a pigione due case qui poste, allora possedute dalla 
«commissaria Armano».  Egli ebbe dalla moglie Giulia Prezzato, sposata nel 1736, cinque figli, cioè 
Gian Battista , Gian Domenico, Gian Agostino, Gian Francesco e Marcandrea, i primi quattro dei 
quali furono approvati cittadini originarii il 22 marzo 1749, ed il quinto il 16 agosto 1770. Erano 
tutti venuti alla luce in parrocchia di S. Maria Nuova. Un’epigrafe mortuar ia di questa famiglia, che 
esisteva nella chiesa di S. Maria Nuova, è riportata dal Cicogna («Inscriz. Ven., vol. III»).  
C  indice  
Cappello (Sottoportico e Calle del)  a S. Marco.  
L’osteria che qui esiste,  all’insegna del «Cappello»,  data dal secolo XIV poiché se ne trova 
menzione fino dal febbraio 1341 M. V. e nel 1379 un «Francesco dal Cappello»  in parrocchia di S. 
Basso era allibrato all’estimo del comune. Si fa ricordo di essa osteria, che apparteneva a lla basilica 
di S. Marco, ed era amministrata dai «Procuratori de Supra»,  anche in una deposizione di un 
Giacomo servitore, fatta negli atti della Curia Castellana, il 20 luglio 1453. Abitava costui col suo 
padrone Zanini da Crema in casa di un Lazzaro Ted esco, il quale teneva ospiti a settimana in 
contrada di S. Luca, e colà eravi pure certa Chiara. Costei un bel dì chiamollo a testimonio delle 
nozze che contraeva con un certo Giovanni dicendo: «Io vuò che sia presente ancho ti a queste 
nozze»,  ed in quell a ricevette da Giovanni l’anello nuziale, accompagnato dalle parole: «Chiara io 
te tojo per mia mujer» ; dopo di che, sopraggiunta la notte, gli sposi novelli «se n’andà tutti do a 
dormir insieme». Senonché Giacomo confessò d’aver saputo che Chiara erasi an tecedentemente 
maritata all’albergo del Cappello con un giovane Rigo, e d’essere stato pregato da lei di tacere tale 
circostanza al momento del suo nuovo matrimonio.  
L’osteria del «Cappello»,  in «Piazza di S. Marco»,  è nominata pure in una sentenza crimina le del 
27 settembre 1483 colla quale venne condannato in vita nella carcere Catolda un capitano turco per 
nome Iusuph, che in detta osteria aveva sodomitato un ragazzo. Il reo però nell’anno seguente, 
richiesto in grazia dal Sultano, gli venne rimandato.  
È nominata in una legge del 1490 per cui estendevasi anche a questa osteria l’altra legge del 1489 
che vietava il tenersi meretrici nelle osterie situate in «Piazzetta»,  presso la «Panateria».  
Anche il Sanudo nei «Diarii»  parla della medesima osteria, racco ntando come il 5 maggio 1515 si 
espose al pubblico in essa un garzone, d’anni 14, nato in Piccardia, dal petto del quale usciva il 
busto d’un’altra creatura. Questo mostro venne fatto la sera medesima partire per ordine del 
Consiglio dei X.  
Presso al «Sott oportico del Cappello»  fu posta nel 1841 una scultura, rappresentante una vecchia 
che, affacciandosi alla finestra, urta e fa cadere sulla strada un mortaio. È il sito ove abitava quella 
Giustina, o Lucia Rossi, la quale affacciandosi appunto alla finestra  il 15 giugno 1310, al rumore 
prodotto dai congiurati di Boemondo, o Bajamonte Tiepolo, lasciò cadere un mortaio sulla testa al 
vessillifero dei ribelli. Vuolsi che egli morisse colà ove scorgesi tuttora un pezzo di bianco marmo 
innestato nel pavimento. Il  Doge e la Signoria fecero chiamare la Rossi per premiarla, ed essa, dopo 
aversi a lungo schermito, chiese di poter esporre nei giorni festivi da quella finestra donde precipitò 
il mortaio, uno stendardo o bandiera, con lo stemma di S. Marco. Chiese inoltr e che i Procuratori di 
S. Marco, proprietari della casa ove abitava, e della sottoposta bottega, non ne potessero crescere 
l’annua pigione di ducati 15 né a lei, né alle sue figlie. A ciò acconsentì il Doge, anzi estese il 
beneficio a tutti i di lei discen denti. Per la storia successiva di questa casa e bottega, le quali da quel 
momento in poi si chiamarono «della Grazia del Mortèr»,  vedi l’opuscolo: «Storia della Casa e 
Bottega in Venezia di ragione della Grazia del Morter» , e «Cenni sulla Congiura di Boem ondo 
Tiepolo. Venezia, Milesi, 1842».  
Cappello (Calle, Ponte)  a S. Giovanni Laterano.  
Dalla città di Capua, dicono i cronisti, molte famiglie passarono a Roma, e tra queste i Capuelli, 
detti poscia Cappello, i quali furono ammessi alla cittadinanza Romana , ma in seguito, essendo stati 
proscritti dai Triumviri, si trasportarono a Padova, e di là ai tempi d’Attila, a Venezia, ove furono 
aggregati al patriziato nel 1297. Sebbene questa famiglia possa contare nella carriera ecclesiastica 
un Pietro vescovo di C remona nel 1362, ed un Benedetto arcivescovo di Zara nel 1639; nella 
letteraria un Bernardo, buon poeta, che trovasi nominato nel «Furioso»  dell’Ariosto; e nella civile 
parecchi magistrati distinti, tuttavia rifulse maggiormente nelle belliche imprese. Tra  molti valorosi 
guerrieri ricorderemo quel Vittore che nel 1462 e 1465 fu Generalissimo dei Veneziani contro i 
Turchi, riportando segnalate vittorie e che, morto nel 1466 di cordoglio, a cagione d’essere stato 
battuto dai nemici, ebbe per cura dei parenti,  un’onorevole monumento sulla porta della chiesa di S. 
Elena in isola. Anche un Nicolò Cappello sconfisse i Turchi in varii incontri, preservò Cipro nel 
1487 dalle ostili ingiurie, e nel 1490 ridusse Paros con altri luoghi alla Veneta obbedienza. Non 
dimen ticheremo per ultimo quel Vincenzo Cappello, per ben cinque volte generale di mare, a cui 
spese sorse nel 1541 la facciata della chiesa di S. Maria Formosa, riguardante il «Ponte delle 
Bande» . Colà si scorgono tuttora l’urna e la statua dell’eroe, mentre s ulla facciata risguardante il 
Campo, eretta per testamento d’un altro Vincenzo Cappello nel 1604, ammiransi i busti d’altri 
cospicui soggetti della famiglia. Essa produsse eziandio la celebre Bianca, morta Granduchessa di 
Toscana, e diede il nome a più d’u n sentiero di Venezia. Un ramo della medesima abitava a S. 
Giovanni Laterano in un palazzo fregiato del di lei stemma gentilizio, e nominato dal Sansovino 
nella sua «Venezia»,  nonché dal Boschini nelle «Ricche Minere della Pittura Veneziana». Scrive 
quest’ ultimo autore che dopo la chiesa di San Giovanni Laterano «si trova Casa Capella, il di cui 
cortile è tutto dipinto dalla scuola del Zilotti».  
Cappello (Calle)  a S. Apollinare.  
Vedi Storto  (Ponte).  
C  indice  
Cappello o dei Garzoti  (Ponte)  
A S. Simeon Grande, in «Rio Marin».  Dipende la prima denominazione da un prossimo palazzo, 
che anticamente era, secondo le genealogie del Priuli, dei Bragadin, e poscia dei Soranzo. Così dice 
il Martinioni nell’appendice ai palazzi descritti dal Sansovino e dallo Stringa: «In Rio Marin è 
degno di memoria quello dei Soranzo, per costruttura, per marmi, per magnifiche stanze, per ampie 
sale e per gli ornamenti specialmente di eccellenti pitture».  Questo palazzo, coll’andar del tempo, 
passò in mano della famiglia Cappello, della quale dicemmo più sopra.  
Rammenta il Quadri, nella sua «Descrizione topografica di Venezia»,  aver appartenuto al ramo dei 
Cappello qui domiciliato quel cav. Antonio, ambasci atore presso Luigi XVI di Francia, che fino dal 
1788 avvisò il proprio Governo delle turbolenze di quel regno, ed esortollo indarno a prendere caute 
misure onde resistere agli sconvolgimenti derivati perciò a tutta l’Europa. Per la seconda 
denominazione ve di Rio Marin  (Fondamenta) o dei Garzoti . 
C  indice  
Cappuccine (Fondamenta delle, Ponte alle)  a S. Girolamo.  
Sullo scorcio del secolo XVI Angela Crasso, avendo in animo di darsi alla vita claustrale, si ritirò 
con una compagna in una casa attigua all’oratorio della Fava. Di là le due donne passarono in 
un’altra casa presso «l’Ospedaletto»  ai SS. Giovanni e Paolo, la quale riuscendo angusta pel 
numero crescente delle loro seguaci, si trasferirono in più capace albergo a S. Ternita. In seguito, 
ridotte a dodici, eressero in «Quintavalle»  a Castello un formale convento, ove nel 1609 vestirono 
l’abito dei Cappuccini. Ma p oscia, non contente della situazione, ne fecero sorgere un altro nel 1612 
sulla Fondamenta che stendesi in faccia la chiesa di S. Girolamo, e nel 1614 vi aggiunsero una 
chiesa, che si consecrò nel 1623 sotto i titoli di S. Maria Madre del Redentore, di S. Francesco, e di 
S. Chiara. Questo convento fu soppresso nel 1818, e ridotto ad uso di ospizio per maniache. Nel 
1827 però venne restituito, insieme colla chiesa alle Cappuccine, che tuttora vi dimorano.  
Cappuccine (Calle delle)  a S. Maria del Pianto.  
È co sì nominata da un convento di monache Servite, dette le Cappuccine, che era congiunto alla 
chiesa di S. Maria del Pianto. Questi edifici si presero ad architettare nel 1647 da Baldassare 
Longhena per voto fatto dal Senato nella crudel guerra contro il Turc o, e dietro l’esortazione di 
Maria Benedetta Rossi, monaca Servita del convento di Burano, che fino dal 1630, epoca della 
pestilenza, aveva suggerito questo mezzo come atto a placare l’ira celeste. Nel 1658 Maria 
Innocenza Contarini, successa alla Rossi, c ondusse da Burano alcune monache per popolare il 
nuovo convento, il quale nel 1810 venne, come tanti altri, soppresso, chiudendosene anche la 
chiesa. Nel 1814 ambi gli edifici vennero acquistati dall’abate Antonio de Martiis, e volti ad uso 
d’educazione ma schile, e di speculazione privata. Finalmente l’ab. Daniele Canal (poscia canonico) 
v’istituì altro collegio, ove si educano povere fanciulle, e, dopo un breve spazio di tempo, giunse a 
riaprire la chiesa, riconsacrata il 21 agosto 1851. Vedi l’opuscolo in titolato: «La Chiesa di S. Maria 
del Pianto in Venezia. Venezia, Antonelli, 1851».  
Gravissimo incendio sviluppossi la sera del 5 gennaio 1748 M. V. in «Calle delle Cappuccine»,  in 
un magazzino di merci d’una compagnia di mercadanti, a causa d’un garzone ch e vi entrò colla pipa 
accesa. Durò fino a giorno, ed in tale circostanza morì soffocato dal fumo, e sepolto fra le macerie, 
un servo di Biagio Alpegher negoziante. Andarono consunti 145 colli di cotone, ed altre merci con 
rilevantissimo danno. S’abbruciaro no inoltre quattro case di proprietà Morosini.  
C  indice  
Capuzzi (Calle)  a S. Vito.  
Benché prossima alla distrutta chiesa di S. Vito, era sotto la parrocchia di S. Agnese, e la 
Descrizione di questa contr ada pel 1661, chiamandola «Calle del Capuzzo»,  ci fa sapere che allora 
vi abitava «Giacomo Capuzzi calafao dell’Arsenal»  in «casa delli NN. UU. Agostin e Z. Donà 
Coreggi».  
C  indice  
Carabba (Calle)  a S. Ma rina.  
Vedi Brandolin o Carabba  (Ramo)  
C  indice  
Carampane (Calle, Fondamenta ora Rio Terrà, Rio Terrà, Calle dietro delle) a S. Cassiano.  
Fino dal 1358 si prescri sse che i Capi di Sestiere dovessero rintracciare un locale a Rialto per 
concentrarvi le meretrici. Esso venne ritrovato nel 1360, e fu un gruppo di case in parrocchia di S. 
Matteo, appellato il «Castelletto»,  che doveva stare sotto la sorveglianza di sei custodi, e 
rinchiudersi ogni sera al cessare della terza campana di S. Marco, né aprirsi giammai nelle feste 
principali della chiesa. Le meretrici obbedivano ad alcune «matrone»,  incaricate di far cassa dei 
guadagni, e quindi, alla fine d’ogni mese, divide rli tanto per testa. Le abitatrici del «Castelletto»  si 
sparsero, col progredire del tempo, anche in altri luoghi della città, fra cui di preferenza nel 
quartiere detto «Carampane»  da «ca’»  (casa) e «Rampani»,  cognome d’antica famiglia patrizia, che 
colà p ossedeva alcuni stabili. Ciò venne loro proibito, laonde il Sabellico, che scrisse il suo 
opuscolo «De Situ Urbis»  circa al 1490, ebbe a dire: «Carampanum vicum unde nuper sublatum 
lupanar».  Ma esse vi ritornarono sempre, deludendo in tal guisa la legge, c he avrebbe voluto 
vederle tutte rinchiuse nel «Castelletto».  
Ad onta che molte di tali donne si trovassero un tempo in Venezia, v’infieriva il vizio della 
sodomia, laonde si dovette non solo tollerare, ma prescrivere, come accenneremo anche altrove, che 
esse stessero sulle porte ed alle finestre lascivamente scoperte, mentre una lucerna illuminava di 
sera il curioso spettacolo. Che se tanto prescrivevasi perché gli uomini, allettati ad un vizio minore, 
da un maggiore venissero distolti, severissime leggi, f atte in diversi tempi, e che si possono dire 
epilogate nel decreto 13 agosto 1644, raffrenavano le prostitute. Non potevano esse aver casa sopra 
il «Canal Grande»,  né pagar più di ducati 100 di affitto; non andar per «Canal Grande»  all’ora del 
corso, e vag ar per la città in barca a due remi; non entrare in chiesa nelle solennità, perdoni, od altri 
concorsi di devozione; non portare il «faziol bianco da fia»  (manto, od accappatoio da donzella); 
non ornarsi di oro, gioie, e perle buone o false ecc. Erano escl use finalmente (e tale sorte avevano 
ancora i ruffiani) dal far testimonianza nei processi criminali, e non venivano ascoltate qualora 
avessero domandato in giudizio il pagamento pei servigi prestati.  
La «Calle dietro le Carampane»  è denominata anche «Rizz o». Vedi Rizzo  (Calle ecc.) a S. 
Cassiano.  
C  indice  
Carbon (Riva, Traghetto della Riva, Calle, Ramo e Sottoportico del)  a S. Luca.  
Sulla «Riva del Carbon»  tuttora si fa spaccio  di questo combustibile. Esiste una legge del 
Magistrato alle Acque, 5 aprile 1537, con cui comandavasi che le zattere cariche di carbone «non 
possino fermarsi dinanzi le bocche de Rivi, e due solamente per tessera possino trattenersi per 
vender alla Riva del Carbon».  Sul margine della medesima eranvi eziandio alcune botteghe di 
legname, ove vendevasi carbone; due delle quali appartenevano ai Bembo, ed una ai Donà. I 
Carbonai unironsi in corpo nel 1476, ed avevano scuola di devozione nella prossima chiesa d i S. 
Salvatore, sotto il patrocinio di S. Lorenzo. Essi andavano esenti dalla milizia perché scaricavano 
senza mercede il carbone occorrente all’Arsenale ed alla Zecca. Erano poi 25, né tal numero poteva 
variarsi, perché la Repubblica aveva venduto le «corbe», cioè il diritto di portare in esse il carbone, 
e chi era proprietario di una di tali azioni poteva tanto da sé esercitare questo mestiere, quanto farlo 
esercitare da altri.  
Leggesi nelle «Raspe»  dell’« Avogaria di Comun»,  che l’8 settembre 1477, passan do il N. U. 
«Daniele Soranzo q. Francesco» , ed un certo «Giacomo da Crema»,  circa l’ore 24, per la «Calle 
del Carbon»,  vennero invitati a salire in casa da una meretrice cognominata Maria Scorzupi. 
Fermatisi a cena con essa, mangiarono «unam coradellam cas trati ad suffritum, et unum fegatum 
unius leporis quem tunc praedictus Daniel interfecerat».  Ritornati poscia alle loro case, ambidue 
sentironsi male a segno, che il Soranzo la mattina seguente morì, ed anche il compagno versò in 
grave pericolo di vita, re cendo «nescio quid ad similitudinem verderame».  La Scorzupi perciò 
venne posta in prigione e torturata, ma nulla confessando, e d’altra parte non trovandosi in lei 
pravità d’intenzione, fu assolta con sentenza 10 novembre dell’anno medesimo.  
Sulla «Riva de l Carbon»  prese ad abitare sul principio del 1551 il celebre Pietro Aretino in una 
casa, la pigione della quale, ascendente a 60 scudi annui, venivagli generosamente pagata dal duca 
di Firenze. Vedi Mazzuchelli («Vita di Pietro Aretino») . Questa casa, come  si scoprì da una fede 
rilasciata da Pietro Paolo Demetrio, pievano di S. Luca, notarilmente autenticata, ed esistente nel R. 
Archivio d’Arezzo, apparteneva a Leonardo Dandolo di ser Girolamo, ed era probabilmente sopra, 
od in vicinanza dello attuale Caffè  detto «degli Omnibus».  Qui continuò l’Aretino ad abitare fino 
all’epoca della sua morte, che, in mancanza dei registri mortuarii, venne dagli eruditi fissata, per 
congetture, all’anno 1557, ma che successe in quella vece il 21 ottobre del 1556. Salvatore Bongi 
infatti nella Vita d’Anton Francesco Doni, premessa alle «Novelle»  di questo autore (Lucca, 
Fontana, 1852), trasse dall’ «Archivio Mediceo»  («Carteggio di Venezia, Filza 80»),  un brano d’una 
lettera scritta da Venezia a Firenze dal Pero al Pagni nel 2 4 ottobre 1556, ove si legge: «Il mortal 
Pietro Aretino mercoledì sera, a hore tre di notte, fu portato all’altra vita da una cannonata 
d’apoplexia senza haver lassato desiderio e dolor a nissun huomo da bene. Dio li abbia 
perdonato!»  Anche il pievano Deme trio nella fede sopra indicata dice ch’egli «morì da morte 
subitanea giù d’una cadrega da pozo»,  avendoci prima fatto sapere che il Giovedì Santo di 
quell’anno si era confessato e comunicato in chiesa di S. Luca, «piagnendo lui estremamente».  Da 
ciò risult ano favolose due circostanze inventate da alcuni scrittori circa gli ultimi momenti 
dell’Aretino. La prima consiste nel racconto che egli morisse accoppato, cadendo dalla seggiola, 
mentre tragittavasi sopra di essa, puntando i piedi al suolo, e ridendo sga ngheratamente all’udire 
certe tresche delle proprie sorelle meretrici nel bordello d’Arezzo. Consiste la seconda nell’altro 
racconto che egli, avendo ricevuto la Sacra Unzione, dicesse beffardamente:  
Guardatemi dai topi or che son unto!  
È poi singolare il caso (se pure la cattiva salute dell’Aretino non avesse potuto farlo presagire) che 
il Doni nel «Terremoto»  indovinasse l’epoca della di lui morte colle parole: «In quest’anno del LVI 
tu morirai perché l’apparizione che fu della stella ai Magi nella nascit a del Signore si tenne per 
gran segno, ed ora per piccolo io tengo la cometa di quest’anno venuta per conto tuo per essere tu 
contrario a Cristo»  ecc. 
Abbiamo notato una Scorzupi meretrice, domiciliata nel 1477 in «Calle del Carbon».  Fin d’allora 
forse mol te di tali femmine avevano sede nella calle così denominata, il che per certo verificavasi 
nel secolo passato, chiamandola Gasparo Gozzi la «via detta del Carbon dove abitano in certe 
casipole terrene le più sozze uccellatrici degli uomini».  
C  indice  
Cariole (Sottoportico e Corte delle)  a S. Giuliano, presso la «Calle dei Specchieri».   
Da un falegname che occupavasi di preferenza a costruire «cariole»  (carriuole). Un «Messer 
Lorenzo dalle Cariole»  teneva i n questo sito a pigione nel 1564 una casa e una bottega della pieve 
di S. Giuliano, la quale possedeva in «Calle dei Specchieri»,  un tempo detta «Calle delle Acque»,  
vari stabili. Vedi la « Raccolta d’Istrumenti, Testamenti»  ecc. «che si conservano nella ch iesa di S. 
Giuliano»  (Codice Cicogna, N. 392).  
C  indice  
Carità (Rio terrà, Campo, Ponte della).  
La chiesa di Santa Maria della Carità, una fra le più antiche di Venezia, era nei primi tempi di 
legno. L’an no 1120 il patrizio Marco Zulian offrì tutto il suo avere nelle mani del legato pontificio 
per erigerla in pietra, insieme ad un convento che nel 1134 accolse alcuni canonici regolari di S. 
Maria in Porto di Ravenna, perciò detti Portuensi. Papa Alessandro  III nel 1177 consecrò questa 
chiesa, e la arricchì d’indulgenze, laonde sorse il costume che ogni anno il Doge e la Signoria si 
recassero il giorno 5 aprile a fruire delle medesime. Essendo stato eletto nel 1409 a priore della 
Carità Francesco Cappello, e  vedendo il suo convento quasi disabitato, v’introdusse una colonia di 
canonici regolari di S. Maria Frisionaria di Lucca, dei quali in seguito, col resto dei suoi, abbracciò 
l’istituto. Il cardinale Gabriele Condulmer, poscia Eugenio IV, diede da abitare ai canonici suddetti 
il convento di S. Salvatore, ma essi, scusandosi col dire, non essere confacente al loro vivere ritirato 
un’abitazione posta in mezzo ai tumulti della città, l’abbandonarono, ritornando nel loro pristino 
asilo. La chiesa della Carità f u ricostruita nel 1446, e nel secolo successivo abbellita. Quanto al 
convento, il Palladio lo riedificò circa il 1560, senonché l’opera del celebre architetto bruciò in gran 
parte il 16 novembre 1630. La religiosa famiglia dei canonici regolari restò soppr essa in virtù della 
legge 7 settembre 1768, affidandosi in quella circostanza la uffiziatura della chiesa ad un 
cappellano. Anche questa però venne chiusa nel 1807 dal Governo Italico, e destinata, unitamente al 
locale in cui raccoglievasi la Confraternita  della Carità, di cui parleremo nell’articolo seguente, a 
formare l’«Accademia di Belle Arti».  
Racconta la tradizione popolare che, essendo venuto travestito a Venezia papa Alessandro III nel 
1177, ed avendo dormito la prima notte sulla nuda terra presso l a «Calle del Perdon»  a S. 
Apollinare, oppure, come altri dicono, sotto il portico della chiesa di S. Salvatore, capitò la mattina 
seguente al monastero di S. Maria della Carità, ottenne d’esservi accolto come semplice cappellano, 
o, secondo un’altra versio ne, come guattero, e vi restò circa sei mesi, finché, riconosciuto da un 
francese per nome Comodo, venne accompagnato dal doge con tutta pompa al palazzo ducale, e 
quindi ospitato nel palazzo del patriarca di Grado a S. Silvestro. Ma il Romanin nella sua «Storia 
Documentata di Venezia»  dimostra l’insussistenza di tale favoletta. Anche noi torneremo a 
discorrerne in altra occasione. Vedi Perdon  (Calle ecc. del).  
Il campanile della Carità precipitò il 27 marzo 1744 nel «Canal Grand e» fracassando due case 
vicine, e commovendo l’acqua in modo da far balzare sulla strada le gondole del prossimo 
traghetto.  
Il «Campo della Carità» fu ai nostri giorni messo in comunicazione col «Campo di S. Vitale»  
mediante un ponte di ferro, gettato attr averso il Canal Grande, che venne costrutto dall’ingegnere 
Neville nelle officine inglesi. Questo ponte si aprì al pubblico nel giorno 20 novembre 1854. Un 
ponte da S. Vitale alla Carità era stato proposto fino dal secolo XV. Scrive il Magno nella sua 
cronaca: «Del 1488, a dì 10 avosto, in consegio per S. Luca Trun prov. de Comun fu messa parte de 
far dui ponti sopra il Canal grando, zoè uno a Santa Sofia, et l’altro a la Charità, ma tutto el 
consegio ridendose de questo, non fu balotà».  
Carità (Ramo, Corte  della)  in «Birri»,  a S. Canciano.  
Lo stemma della confraternita della Carità, scolpito sul muro, è indizio che qui essa possedeva 
alcune case. Queste erano in numero di sedici, derivanti dal testamento di Tommaso Trevisan 26 
febbraio 1489 M. V. in atti d i Ulisse Pallestrina N. V.  
La confraternita della Carità ebbe origine nel 1260 in chiesa di S. Leonardo. Poscia trasferissi alla 
Giudecca, ove fondò un oratorio sacro a S. Jacopo, più tardi atterrato per dar luogo alla chiesa dei 
pp. Serviti. Quindi, ritor nata a Venezia, eresse nel 1344, presso il convento dei canonici regolari di 
S. Maria della Carità, una Scuola, che circa il 1760 fu decorata d’esterno prospetto eseguito da 
Bernardino Maccaruzzi sul disegno di Giorgio Massari. La confraternita della Carit à venne disciolta 
nel 1807 per opera dell’Italico Governo. Apparteneva alle sei Scuole Grandi, ed ebbe fra i suoi 
confratelli molti illustri personaggi, fra i quali il cardinale Bessarione, celebre per dottrina, e pel 
dono fatto nel 1468 alla Repubblica de lla sua biblioteca fornita di codici insigni.  
C  indice  
Carlo Coletti (Fondamenta).  
Vedi Moro . 
C  indice  
Carminati (Ramo, Salizz ada, Ramo secondo Salizzada, Ramo terzo Salizzada) a S. Eustachio.  
La famiglia Carminati ebbe la sua culla nel territorio di Bergamo. Fino dal 998 fu chiara per quel 
Pietro che combatté valorosamente contro i Saraceni, laonde coi discendenti ebbe il titol o di conte e 
cavaliere da Giovanni XVIII nel 1006. Il pontefice, nel breve speditogli, concede altresì facoltà a 
Giacomo di lui figlio, che era canonico, di poter succedere nel vescovato di Bergamo col titolo di 
vescovo pontificio, e si dichiara congiunto di sangue ai Carminati colle parole: «Concedimus et 
mandamus per praesentes ad hanc propaginem tuam quia ex ipsa originem traximus»  ecc. I 
Carminati levarono bel grido di sé nella terra natale anche nei secoli XIV e XV, sostenendo parte 
Ghibellina, e posse dendo fortilizi e castelli. Poscia si diffusero in Milano, Genova, Verona, e 
Venezia, nella qual ultima città vennero ascritti al patriziato nel 1687. Essi tuttora possiedono, ed 
abitano un palazzo a S. Eustachio, che ha l’arma loro sculta sul prospetto, e d imposero il nome alle 
prossime vie.  
Una «Calle Carminati»  eravi anche a S. Lio da un vasto casamento tuttora posseduto, ed abitato da 
un altro ramo della famiglia Carminati, ascritto alla cittadinanza originaria. Questa calle però ora è 
scomparsa, facend o parte del giardinetto aggiunto recentemente al fabbricato.  
C  indice  
Carmine (Campo, Rio del).  
Poca credenza merita chi dice essere stati tradotti a Venezia i Carmelitani dalla Tracia nel 1125 da 
Giovann i Zancarolo. È più probabile che vi ponessero piede nel secolo XIII, nel qual tempo 
eressero in questa situazione un monastero ed una chiesa dedicati a S. Maria Assunta, detti poscia 
comunemente di S. Maria del Carmine. La chiesa ebbe consacrazione nel 134 8 da Marco Morello, 
vescovo Democedense, con l’intervento di altri sei vescovi. Più d’una volta in seguito fu ristaurata, 
e specialmente nel secolo XVII. Nel secolo trascorso si rialzò anche il monastero, ma nel 1810 
venne soppresso. La chiesa allora diven ne parrocchiale, componendosi il suo circondario con tutte 
le contrade della parrocchia soppressa di S. Barnaba, con massima parte di quelle della pure 
soppressa parrocchia di S. Margarita, e con alcune delle due conservate parrocchie di S. Pantaleone, 
e dell’Angelo Raffaele.  
Essendosi il campanile di S. Maria del Carmine, col girare dei secoli, alcun poco inclinato, 
l’architetto Giuseppe Sardi lo ristabilì in giusta linea nel 1688, e di ciò, come di opera prodigiosa, si 
volle serbare memoria, mediante pomp osa epigrafe, posta nel campanile medesimo.  
Esso nel 21 settembre 1756 fu colto di sera da una saetta, la quale apportò danno non mediocre alla 
cupola ed alle colonne, che con fracasso rotolarono giù dalle scale. I frati, che in quel momento 
stavano suonan do le campane, credettero che tutto il campanile dovesse precipitar loro sulla testa, 
per cui si diedero atterriti a fuggire, spingendosi l’uno coll’altro. In quel trambusto frate Belisario 
laico diede del capo nel muro, oppure in una trave, e per la ferit a in breve morì (Cod. Cicogna 264).  
Al lato destro del «Campo del Carmine»  esiste una casa che credesi avanzo d’un antico palazzo già 
posseduto dalla famiglia Moro, e che è conosciuta sotto il nome di «casa dell’Otello».  Imperciocché 
si suppone che Otello non sia altro che un Cristoforo Moro, figlio di Lorenzo, Veneto patrizio, e che 
Giraldi Cintio nei suoi «Ecatommiti»  (1565), e Shakespeare nella sua tragedia (1604), per un 
riguardo alla nostra aristocrazia, facessero figurare qual protagonista nelle loro finzioni un moro di 
colore, piuttostoché un Moro di cognome. Tale congettura esposta dall’erudito sig. Rawdon Brown 
(«Ragguagli sulla Vita e sulle Opere di Marin Sanuto»  ecc.), e seguita da altri, derivò dal leggersi 
che esso Cristoforo Moro venne spedito nel 1505 luogotenente in Cipro, e che nel 1508, eletto 
capitano di 14 galere in Candia, ritornò a Venezia per riferire sulle cose di Cipro, avendo perduto 
nel viaggio la consorte. Aggiungasi che nel 1515 egli si rimaritò con una figlia di Donato da Lezze, 
soprannominata Demonio Bianco, donde forse Desdemona. Checché sia di tutto questo, devesi 
dichiarare che il palazzo in «Campo del Carmine»  non appartenne giammai ai Moro, ma bensì ai 
Guoro, i quali lo ebbero dai Civran, come appare dallo stemma Civran tenu to dalla figura d’un 
guerriero, scultura del secolo XV, che sta sull’angolo risguardante il Rivo. Inoltre, il diligentissimo 
Cicogna lesse un’iscrizione nell’interno di quella casa, da cui si ricava che essa venne incominciata 
a rifabbricarsi nel 1502 da u n Pietro Guoro nell’anno secondo del consiglierato di Luca Civran, suo 
zio materno, ed ottenne compimento nel 1507. Si ponga mente, per ultimo, che Cristoforo Moro era 
della famiglia domiciliata in Campo di S. Giovanni Decollato. Si può adunque sospettare che 
volgarmente si venisse a confondere il cognome Guoro, o Goro, con Moro, e che, anche avuto 
riguardo alla figura del guerriero, posta sull’angolo del Rivo, si affibbiasse alla casa di cui 
parlammo una rinomanza che essa punto non meritava.  
Del palazzo G uoro toccano i «Diari»  del Sanudo colle parole: «22 Marzo 1519. Et preseno di 
retenir il R. D. Zuan Lando arzivescovo di Candia, incolpato di monede false, il qual sta ai Carmini 
in cha Zivran al Ponte di Guori, et cusì in questa sera, over note, dicto arz ivescovo fo preso, et 
posto in caxa di Bernardin di Maschio capitano di le prexon».  Si vede che allora chiamavasi 
«Ponte dei Guori»  quello che ora diciamo «Ponte Foscarini».  Il fatto dell’arcivescovo si ritrova 
pure nei «Diarii»  di Marcantonio Michiel (Cod ice Cicogna 1022). Quantunque corresse fama che 
gli si fosse ritrovata in casa «una botte di monete false»,  non si diede luogo in Venezia ad ulteriore 
procedimento contro il medesimo «perché el cons. di X volse licenza dal Papa per spazzarlo, et 
parse che el Papa ghe la concedesse, come fu divulgato, et poi alla fine, ad istantia del cardinal 
Cornaro suo cugino, revocò la licenza, et volse che li fusse mandato a Roma».  
In ca’ Guoro esisteva pure un teatro che incominciossi ad aprire nel 1729, e che, secondo  il 
Gallicciolli, durò tre anni soltanto. Altri però vogliono che ne abbia durato sei, tre dei quali destinati 
alle commedie, e tre ai melodrammi.  
C  indice  
Carmini (Ponte dei)  a S. Provolo.  
Nelle tavole topografiche del Paganuzzi e del Quadri è chiamato «Ponte della Madonna del 
Carmine» , e ritrae appunto il nome da un altarino, ove, anche al presente, si venera sotto tal titolo la 
Madre di Dio. Questo ponte, come ricorda il Dezan, venne eretto per la prim a volta circa l’anno 
1791, e dell’altarino parla probabilmente Gasparo Gozzi in una delle sue lettere, ove, dopo aver 
descritto una terribile bufera che il 17 agosto 1756 imperversò specialmente a Padova, Mestre, ecc., 
così continua: «Con tutti questi frac assi qui in Venezia non s’è avuto altro male che una saetta, la 
quale toccò quel capitello ch’è a S. Provolo, per andare sulla Riva dell’Osmarin, e la chiesa di S. 
Giovanni e Paolo, ed un altro luogo che non ricordo».  
In altri punti della città v’erano, ed  in gran parte vi sono tuttora, delle imagini divote, dipinte o 
scolpite nei «capitelli», o sui muri. Di qua le seguenti denominazioni talora ripetute: «Sottoportico, 
Corte, Corte dell’Angelo; Corte, Sottoportico dell’Annunziata; Ponte di S. Antonio; Calle  del 
Cristo; Ponte, Rio S. Cristoforo; Calle della Madonna; Calle, Ponte, Rio, Traghetto, Calle del 
Traghetto della Madonnetta».  
C  indice  
Carnace (Fondamenta)  a S. Alvise.  
Era appellata «Fondamenta di Ca lle Turlona»  per essere situata dietro la Calle di questo nome. In 
seguito si disse «Fondamenta Carnace»  per la famiglia Carnace, un Antonio della quale abitava nel 
1713 una casa qui posta, di ragione del N. U. Francesco Labia. Dopo le disgrazie successe a i 
Turloni, i Labia, come altrove diremo, comperarono dal fisco gli stabili componenti la «Calle 
Turlona»  con altri stabili nelle vicinanze.  
C  indice  
Carro (Calle e Ramo, Campiello della Calle, Ramo della Calle del)  a S. Marco, presso la 
«Frezzeria».   
Da una spezieria all’insegna del «Carro»,  che qui esisteva nel secolo XVI. Scorgesi nelle 
Condizioni del 1566 che una Bianca, vedova di Marin Giustinian, possedeva degli stabili presso la 
«Frezzeria, in la cal le del spicier dal Carro».  Ed una Condizione del 1582 così incomincia: «Io 
Iseppo Gardellin spicier alla insegna del Carro me attrovo nella casa et bottega del Claris.mo 
Antonio Morosini fo del Claris.mo Pietro, posta nella contrà de S. Moisè, in Frezzaria , Sestiere de 
S. Marco»,  ecc. Costui si raccomandava ai X Savii per non essere aggravato da forte imposta, 
attesoché non possedeva che tre livelli attivi, da uno dei quali non poteva ritrarre alcun frutto, 
faceva pochissimi affari, e doveva mantenere mogli e e sei figli, fra maschi e femmine. Aveva 
dovuto ritogliere poi in casa una figlia maritata, levandola dalle mani del marito «sì per essere 
divenuto come matto, et anco per la cattiva e mala chompagnia che lui le faceva».  
In «Calle del Carro»  esiste tutto ra un ospizio di 12 stanze per povere vedove, fondato dal medico 
Pietro Tommasi con disposizione testamentaria 10 novembre 1456, in atti Fantin Saracco pievano di 
S. Moisè.  
C  indice  
Carrozze (Calle delle)  a S. Samuele.  
La Descrizione della Contrada di S. Samuele pel 1661 pone in «Calle delle Carrozze»  una casa del 
«N. U. Pietro Badoer fu de Sebastian, locata a m. Visin carozer».  Benché in Venezia non ci fosse 
l’uso delle carrozze, se ne fabbricavano tutta via per la Terra Ferma, laonde più d’una strada prese il 
nome da tale industria. Esiste tuttora un’incisione del Marieschi rappresentante la piazza dei 
«Frari»  con una carrozza che vi si sta lavorando. I «Carozzeri»  erano uniti ai «Seleri»,  colonnello 
pur essi dei «Tapezzieri»,  e dei «Bolzeri»  (Valigiai). A proposito delle carrozze citiamo il seguente 
brano della legge 8 ottobre 1562: «Li cocchi, cocchiesse et carrette non si possino usar con oro, 
ovver argento, in alcuna parte, salvo che nelli pomoli, rest ando del tutto proibiti li stramazzi, 
coperte da carretta, collari, coperte da cavalli di seda, o di seda foderate, ovver ricamate, et 
medesimamente li pennacchi, et li cocchieri sieno alla medesima condition del suo vestir che sono li 
famegli de barca... sotto pena a quelli che contrafaranno in questo proposito de cocchi, cocchiesse, 
e carrette de ducati vinti per cadauna cosa... et cadauna volta che contrafaranno».  
C  indice  
Casarìa  a Rialto.  
Così chiama vasi il luogo ove vendevansi cacio e «grassina» . Altra «casaria»  esisteva a S. Marco 
dal Ponte dietro la Zecca, lungo la bocca ove adesso si stendono i Giardinetti Reali. Egli è perciò 
che nella «Mariegola»  dei «Casaroli»,  sotto la data 18 ottobre 1436, pr escrivevasi «che nessuna 
persona, sì casarol come altra persona, non osi comperar caseo, né carne, né altra grassa per 
rivender per sé né per altri, se non ha botega del Comun di Venezia, cioè in Rialto, dentro la Ruga 
di Casaria, o in S. Marco; che in que lla vender possino e non in altro luoco, sotto pena di L. 10 de 
piccoli per cadauna volta contrafaranno» . L’arte dei «Casaroli»,  che venne eretta nel 1436, 
radunavasi in chiesa di S. Giacomo di Rialto, ove edificò l’altar maggiore con bella statua del 
Vittoria, rappresentante il proprio protettore S. Giacomo, e con adornamenti di angeli pur essi di 
marmo. Ad essa era unita quella dei «Salumieri»,  che però nel 1653 se ne staccarono. L’arte dei 
«Casaroli»  appellavasi anche consorzio. Trenta inviamenti la form avano, i quali erano stati venduti 
dalla Repubblica per 62 mila ducati, laonde, successo il Governo democratico, e sciolte le 
corporazioni, inutili sforzi fecero i «casaroli» per essere compensati della perdita di tali inviamenti, 
e dei loro antichi privil egi. 
C  indice  
Cascada (Corte)  presso la «Fondamenta di Cannaregio».   
Leggasi «Corte Cà Scala»,  come negli Estimi, da una famiglia di tale cognome, la quale abitava in 
questa località, soggetta un tempo, c ome adesso, alla parrocchia di S. Geremia. Trovasi nei 
Necrologi Sanitari che morirono nella suddetta parrocchia, a dì 4 ottobre 1601, «il Mag.co S. 
Franc.co Scala d’anni 16» ; a dì 5 marzo 1608 «M. Antonio Marchesi servitor del Sig.r Gabriel 
Scala» e final mente a dì 23 aprile 1619 «Franc.co fio del Mag.co S. All.o Scala, de anni 2, da 
variole, giorni 8».  
Sopra l’imboccatura di questa corte sorge un palazzo edificato dalla patrizia famiglia Surian, il 
quale più tardi passò in gran parte nell’altra famiglia B ellotto. Esso servì di residenza agli 
ambasciatori di varii principi, e qui, come secretario dell’ambasciatore francese de Montaigu, 
dimorò G. Giacomo Rousseau, che arrivò a Venezia nel 1743, e ne partì il 22 agosto 1744.  
C  indice  
Case Nuove (Sottoportico e Corte delle)  ai Tolentini.  
Sono chiamate negli Estimi le «Case Niove de chà Ventura».  Questa denominazione, l’origine della 
quale è chiarissima, trovasi anche altrove riportata.  
C  indice  
Case Nuove (Calle delle)  detta Boldù  a S. Pantaleone.  
Pel primo nome vedi l’articolo precedente . Pel secondo basterà rammentare che qui possedeva varii 
stabili nel 1661 la «N. D. Maria Molin r.ta del N. U. Ger.o Bold ù». 
Della famiglia Boldù abbiamo detto più indietro.  
C  indice  
Casin (Sottoportico del)  a S. Barnaba.  
Dal così detto «casino dei nobili»,  che qui esisteva nel secolo passato. Chiamavansi, e tuttora si 
chiamano, «casini»  certe piccole case, o stanze, ove una determinata compagnia si raccoglie a 
passare col giuoco o con qualche altro trattenimento, specialmente l’ore notturne. Molti «casini»  
contava Venezia sotto la Repubblica, e molti abusi nascevano in ess i fino dai tempi antichi. Perciò il 
Consiglio dei X con decreto 27 febbraio 1567 M. V. comandava «che li redutti de nobili et altre 
persone in questa città sieno del tutto proibiti» . Un altro decreto del Consiglio medesimo, 18 
settembre 1609, diceva che, s ervendo tali «casini»  non più ad «honesta conversatione»,  ma invece a 
«secreti congressi per dar nell’estremo eccesso di giuoco»,  nonché ad «altre abominevoli maniere 
di vita troppo licentiosa»,  fosse proibito in avvenire a «cadauna persona, di che grado, stato, et 
conditione si voglia, tener alcuna casa, o pigliarne ad affitto da altri, solo, o accompagnato da chi 
si sia, se non per propria et ordinaria habitatione, sotto alcun immaginabile pretesto, ovvero nome 
supposto» ecc. Ad onta di tali decreti, i «casini»  erano cresciuti più che mai verso la fine del secolo 
trascorso. «Era là»  (come, sulle traccie dell’ «Osservatore»  del Gozzi, enfaticamente nei suoi 
«Annali Urbani»  scrive il Mutinelli) «ove, cianciandosi, giuocandosi, e berteggiandosi, la 
dissolutezz a si diceva galanteria, urbanità la sfrontatezza, e il vizio piacevolezza; ove il lusso delle 
femmine era raffinato dalla rivalità rabbiosa delle comparse; ove quasi tutti i vincitori in faccia ai 
vinti ridevano; ove i perdenti per dispetto ad ogni carta s tridevano, chi un errore imputandosi, chi 
un altro, e con tanta altezza di voce, e con tanta forza da essere talvolta vicini ad azzuffarsi».  
Oltre i casini pei nobili, v’erano quelli pei secretarii, e quelli pel solo popolo, non mancandone 
neppure gli arti giani, i camerieri, ed i cuochi. Quelli del popolo esistevano nelle parti lontane della 
città perché vi si potesse ritrovare l’orto da giuocare alle palle. In tali ritrovi facevasi di notte 
giorno, ed, oltre le partite di giuoco, davansi feste di ballo, e musicali accademie. Nelle sere di 
sabato, dopo la mezzanotte, s’imbandivano grasse cene sotto la moderata proposta di mangiar le 
frittelle, e splendida principalmente era la cena della prima sera di quaresima con abbondanza di 
pesci e di crostacei. Consunt a la notte, si recavano talvolta le liete brigate, quando la stagione era 
propizia, a smaltire i cibi e le bevande, visitando, sul rompere dell’alba, l’ «Erberia».  
C  indice  
Casón (Campiello della)  ai SS. A postoli.  
«Cason»,  che talvolta trovasi di genere femminile, ma più spesso di maschile, significava 
anticamente «prigione»,  laonde leggesi nello Scomparin «incasonare»  per «imprigionare».  Ogni 
sestiere di Venezia aveva anticamente le proprie prigioni, ove si sostenevano i debitori, ed i rei di 
lievi delitti. Ne può far fede una deliberazione del Maggior Consiglio 19 marzo 1551, che comincia 
colle seguenti parole: «In cadauno sestiere di questa nostra città si ritrova un cason, ovvero 
carcere, nelle quali si  pongono i debitori» ecc. In «Campiello della Cason»  ai SS. Apostoli eranvi 
le prigioni del sestiere di Cannaregio. Ma più antiche memorie desta la località di cui parliamo, al 
qual proposito giova riferire quanto scrisse Nicolò Zeno nel suo libro «Dell’Or igine dei Barbari»  
ecc. dato in luce nel 1557. «I Partecipatii»  (dice l’autore citato), «come tribuni ressero centinaia 
d’anni Rivalta, tenendo ragione et il foro ai SS. Apostoli, nella qual contrada ancora vi si veggono i 
vestigii nel campo della Casone, dove sono le prigioni di quel Sestiere, et vi si veggono ancora due 
porte antiche regali, et i fondamenti del palagio antichissimo. Tenevansi le barche armate dietro 
quel cantone che salta fuori verso il ponte, e quella era la corte dove stanziava il tribu no, tenendosi 
al dirimpetto ragione. La riva comune, che riceveva le barche di Murano, Torcello, Mazzorbo et 
Istria, hora è il tragitto di Murano a S. Cantiano. Teneva questo palagio fino al rio che si dice del 
Barba, et si chiamava Rivo Baduario. Il campo  di SS. Apostoli giungeva a questo palagio, et 
intorno la chiesa c’era vacuo. La porta principale con buone guardie e munitioni giaceva in campo 
della Calle Larga, et si teneva continuamente chiusa, né si apriva che nelle maggiori solennità, et 
per andare e venire si usava la callicella che viene da S. Cantiano, et in quella, nello sporto, vi 
stava la guardia, che con poca forza poteva tenere quel passo, perché in quel tempo il popolo molte 
volte rumoreggiava et tumultuava, et questi tumulti sollevati contr o i potenti importavano molto»  
ecc. Tramandano le cronache che in questa situazione risiedette del pari il doge Angelo Partecipazio 
prima che fosse compiuta la fabbrica del Palazzo Ducale di S. Marco.  
Pel medesimo motivo la prossima «Calle del Volto»  è det ta «della Cason».  
Un «Sottoportico del Cason»  esiste pure a S. Giovanni in Bragora, e nel 1582 la «commissaria» di 
Marin Morosini notificava di possedere «porcion del locho della Cason» a S. Giovanni in Bragora, 
appigionata al Consiglio dei X. Appare dai p rocessi della Santa Inquisizione in Venezia, che in 
questo carcere venivano sostenuti gl’imputati di eresia.  
Una «Calle»  ed una «Corte del Cason»  esistevano finalmente a S. Marco presso la «Frezzaria»,  le 
quali scomparvero quando nel 1869 si scavò il così detto «Bacino Orseolo»,  risultandone invece 
una fondamenta, che non dovrebbe essere privata dell’antica denominazione. Del «Cason»  di 
«Frezzaria»  fa ricordo Girolamo Priuli nei suoi «Diarii»  manoscritti (Codici 131 -133, Classe VII 
della Marciana) raccontan do come il 20 gennaio 1510 M. V. alcuni patrizii ne ruppero il muro per 
liberare Alvise Soranzo, che era colà dentro rinchiuso per debiti, facendo fuggire la guardia della 
Piazza accorsa dal rumore. Altro ricordo ne fa uno strumento del 3 decembre 1598, pe l quale Paolo 
Flessio, in proprio nome, ed in nome della chiesa di S. Moisè, di cui era pievano, ottenne a livello 
perpetuo dai Grimani una parte d’uno stabile situato «in loco Frizzariae, super rivo domorum 
novarum illustrissimae Procuratiae de supra, in quo stabili reperiebatur casonus Frizzariae, et 
aliae habitationes particolarium personarum» . (Vedi Coleti, «Monumenta ecclesiae Venetae S. 
Moysis» ). Qui si deve osservare che con quella espressione di « domorum novarum illustrissimae 
Procuratiae de supra»  voglionsi indicare le attuali «Procuratie Vecchie»,  le quali, non essendo 
ancora compiutamente rifabbricate quelle di fronte, allora si dicevano «Nuove».  
Anche una Cronaca di Famiglie del secolo XVI (Codice Cicogna 2673), parlando dell’osteria del 
Salvadeg o, dice che essa era situata a mano sinistra di chi veniva dalla «Piazza di San Marco, 
andando al chaxon».  
C  indice  
Casselleria (Calle di)  a S. Maria Formosa.  
Qui stanziavano i «casselleri»,  laonde «Laur edana Cappello relita del q. M. Laurentio Cappello»  
notificò nel 1514 di possedere in «S. M. Formosa in Casselleria, case n. 4 cum le sue botege de 
casseller» . Havvi tuttora scolpita sulle muraglie l’arma Cappello. Errarono poi il Gallicciolli ed il 
Mutine lli nel credere che per «casselleri»  debbansi intendere i fabbricatori di case, secondo l’antico 
modo di scrivere «cassa»  per «casa».  I «casselleri»  erano i fabbricatori di «casse»,  come 
chiaramente risulta da una legge del M. C. dell’anno 1322 («Neptunus» ), ove è detto: «cum 
cassellarii de Venetia possint trahere de Venet: franchum lignum laboratum per cassellas pro suo 
laboratorio» . Queste casse servivano alla spedizione delle mercanzie, oppure a contenere il corredo 
delle spose novelle. Rammenta il Quadr i nella sua «Descrizione topografica»  di Venezia che in 
molte antiche famiglie si conservano tuttora alcune casse destinate a questo ultimo scopo, 
riccamente intarsiate d’ebano, avorio e madreperla, con le traccie tuttora visibili dell’incastonatura 
di pie tre preziose. Aggiunge che, anche al giorno d’oggi, esistono delle tavole da buoni maestri 
dipinte, le quali in origine formavano il coperchio e le sponde di alcune delle casse medesime. I 
«casselleri» avevano la loro scuola di divozione, sacra a S. Giusep pe, presso la chiesa di S. Maria 
Formosa. Essi nel secolo X ammontavano, secondo il De Monacis, a più che 400, e molto si 
distinsero nel debellare i pirati Triestini od Istriani, che fuggivano sopra una galea, traendo seco le 
spose Veneziane poco prima rap ite. Il Gallicciolli riporta un brano della «Mariegola»  dell’Arte così 
concepito: «Et i casselleri de la contrà de S. Maria Formosa se misseno in ponto, e ben in ordene, 
facendo pavexi de le tavole che loro feva le casse, e tutti andono adosso la galia, e quella investino, 
e fono essi casselleri che fono i primi che montassero sopra essa galia, e fono morti assai da tutte 
doi le parte, et tajono a pezzi tutti li Triestini, non ne facendo alcuno de loro prexon. Et questo 
volse el doxe aciò i non havesse sepo ltura li corpi soi in terra, ma che el mar fosse il suo molimento 
per la luzuria granda et offexa che feceno ai Vinitiani».  Dicesi che i «casselleri»  riportassero 
vittoria il giorno della Purificazione di Maria Vergine, e ritornati ai propri lari, chiedess ero al doge 
che annualmente, la vigilia ed il giorno di tale festività, visitasse colla Signoria la chiesa di S. Maria 
Formosa. Dicesi pure che il doge per ischerzo loro opponesse — E se fosse per piovere? E se 
avessimo sete? — al che essi rispondessero — Noi vi daremo cappelli da coprirvi. Noi vi daremo da 
bere. — Da ciò avrebbe avuto origine il dono dei due cappelli di carta, o di paglia dorata, e dei due 
fiaschi di malvagía con sopra due aranci, che il pievano di S. Maria Formosa soleva fare al principe 
in quella circostanza. Vedi S. Pietro  (Parrocchia ecc. di).  
Nota il Priuli nei «Diarii»  che nel 1505 arse grandissimo incendio in «Casselleria».  
C  indice  
Cassetti (Ramo)  ai Frari.  
La cronaca cittadinesca del Ziliolo (esemplare Cicogna) parlando dei Cassetti, così si esprime: «La 
casa loro da statio è ai Frari».  Questa casa, che era sotto la parrocchia di «S. Polo»,  guarda la 
«Fondamenta dei Frari»,  ed il «Ponte»  e «Rio»  di «S. Stin». Dietro alla medesima, in «Campiello 
Zen»,  apresi il «Ramo Cassetti».  La famiglia Cassetti, venuta da Brescia, esercitava in Venezia 
l’arte della seta colla quale acquistò molte ricchezze. Un Giuseppe Cassetti, figlio di Angelo, morto 
nel 1598, ebb e tomba con epigrafe in chiesa di «S. Polo».  Il di lui figlio Gaspare, insieme al fratello 
Girolamo, ed al nipote Giuseppe e discendenti, venne ammesso al patriziato nel 1662, avendo 
esborsato alla Repubblica 100 mila ducati. D’allora in poi i Cassetti cop rirono con lustro le 
magistrature, e contrassero parentela con nobili famiglie.  
C  indice  
Castagna (Calle)  a S. Giovanni Nuovo.  
Secondo la Descrizione della contrada di S. Giovanni Nuovo pel 1740, giù del  «Ponte Storto»,  nella 
«Calle per andar in Ruga Giuffa»,  abitava «Giacomo Castagna»,  il quale pagava pigione all’ 
«Ecc.mo G. B. Grandi».  Così i «Necrologi Sanitari»  registrano la di lui morte: «17 april 1768. 
Giacomo Castagna q. Isepo d’anni 74 da reuma po lmonare g.ni 15. Morì alle ore 15. Med.co 
Rimondi. C.lo S. Zuane Novo». Egli era ricco mercadante di tele, panni, cambellotti, ed altro. 
Beneficò morendo, oltre che la propria parrocchia, la Scuola di S. Maria del Rosario, a cui era 
ascritto, e di cui era stato Guardian Grande.  
C  indice  
Castel Cimesin (Calleselle, Sottoportico, Corte del)  a S. Marco.  
Vogliono alcuni scrittori, fra i quali il Cappelletti («Storia della Repubblica di Venezia»)  che qui 
sorge sse un castello, fondato all’incirca nei medesimi tempi di quello d’Olivolo. Del resto 
«Cimesin»  sembra cognome di famiglia. Un «Ramo Cimesin»  vi è anche presso le «Chiovere»  di S. 
Rocco.  
C  indice  
Castel Forte (Ramo, Calle dietro, Sottoportico, Calle di)  a S. Rocco.  
Riporta il Sabellico («De situ Urbis») aver udito dire a’ suoi giorni che in questa situazione esisteva 
anticamente un forte castello, di cui ancora apparivano gli avanzi. Egli, dopo aver parl ato della 
chiesa di S. Rocco, così si esprime: «Locum cum herbido campo, qui, humilibus ac paucis 
interjectis domibus, a tergo patet, Castellum vulgo appellari audio, sed causam adhuc requiro, nisi 
forte proximis inquilinis fidem habendam putamus, qui mihi  dicebant accepisse se a majoribus in 
propinquis hortis, ubi nunc infectorum fullonumque tentoria visuntur, locum olim munitissimum 
fuisse, cujus vetusta operis aliqua hodie appareant vestigia». Altri invece lasciarono scritto che il 
nome di «Castel Forte»  provenne dall’aversi qui nel 1261, ovvero 1264, fabbricato una nave, 
chiamata la «Rocca Forte»,  sopra la quale montarono 500 uomini per la sicurezza d’una carovana 
guidata da Michele Doro, spedito in Acri. È memoria che questa sola nave fuggì dai Genovesi  e 
ritornò a Venezia.  
A proposito d’una fornace, che nel secolo XV esisteva in «Castel Forte S. Rocco»,  osserva il 
Temanza nella sua «Dissertazione»  sopra l’ «Antica Pianta di Venezia»  da lui pubblicata, che il 
luogo così denominato era «una delle più antic he tombe di Rialto».  
Il Trevisano pubblicò nella sua «Laguna»  due lapidi antiche trovate nelle vicinanze di «Castel 
Forte»,  scavando un pozzo alla profondità di circa tredici piedi.  
La «Calle di Castel Forte»  è detta anche «Calle di Castel Forte S. Rocco»,  per essere vicina alla 
chiesa ed alla scuola di questo Santo.  
C  indice  
Castelli (Calle e Corte)  ai Miracoli.  
D’antica origine Trivigiana, la famiglia Castelli trapiantossi a Bergamo, ove venne fatta nob ile, 
onore compartitole in seguito anche dalla città di Como. Un Bartolammeo Castelli nel secolo XVI 
fu molto accetto ad Isabella, già moglie di Carlo IX re di Francia, quand’essa in istato vedovile 
abitava in Vienna. Egli in quella capitale prestò varii s ervigi all’imperatore Rodolfo, che lo elesse, 
con diploma dato in Praga il 10 giugno 1597, Gentiluomo di Camera. Venuti a Venezia i Castelli, 
attesero al negozio della seta, ed arricchirono, laonde poterono offerire 100 mila ducati alla 
Repubblica, in bene merenza del qual fatto vennero ammessi l’anno 1687 al Maggior Consiglio nelle 
persone di un Santo, e di un Giuseppe e Francesco, di lui nipoti. Con questi due fratelli, che nel 
1713 abitavano ai Miracoli in un palazzo del «N. U. Almorò Pisani»,  venne ad es tinguersi la 
famiglia.  
C  indice  
Castello (Sestiere, Parrocchia di S. Pietro, Canale di).  
Castello era anticamente una delle isole maggiori sopra le quali sorse Venezia, ed ebbe tal nome o 
perché i primi a bitatori vi ritrovassero i ruderi di quell’antico castello che, secondo lo storico Tito 
Livio, Antenore guidatore degli Eneti, costrusse in fondo al Golfo Adriatico, o, più probabilmente, 
perché un castello vi si eresse sopra nei tempi successivi a difesa dell’isole Realtine, ed a guardia 
del vicino porto di S. Nicolò. Da questo castello staccavasi, come opina il Filiasi («Memorie 
Storiche dei Veneti Primi e Secondi») , quella muraglia che, per timore dei Tartari Ungari, il doge 
Pietro Tribuno fece innalzare  intorno al 906, e che giungeva fino a S. Maria Zobenigo, ove una 
grossa catena di ferro intercettava il passaggio ai legni nemici. L’isola di cui parliamo era chiamata 
anche nei primi tempi, «Olivòlo»  o per la configurazione del terreno somigliante ad un’ oliva, o per 
la abbondanza degli olivi, o per un grande olivo sorgente sulla piazza di S. Pietro, o perché il 
castello era piccolo, e quindi «pagos oligos»,  alla Greca, veniva chiamato. Olivolo, o Castello, ebbe 
fino dal 774 una cattedra vescovile che, sop presso il patriarcato di Grado, divenne nel 1451 
patriarcale, e nel 1807 fu trasferita in S. Marco. In Olivolo tenevasi il sabato d’ogni settimana un 
celebre mercato, immune, per concessione dei tribuni, e dei primi dogi, da ogni balzello, e tale da 
poter gareggiare con quelli di Pavia e di Campalto, annoverati allora fra i principali d’Italia.  
A «Castello»  abitavano Giovanni e Sebastiano Caboto, arditi viaggiatori Veneziani del secolo XV, 
a ricordo dei quali fu posta recentemente una lapide all’ingresso de lla «Strada Garibaldi».  
C  indice  
Catapàn (Corte)  a Castello.  
Agiata e numerosa era un tempo la famiglia Catapan in parrocchia di S. Pietro di Castello. Ad un 
«Marco Catapan»  da Castello, unitamente ad un  Cristoforo Istrego, donossi dal Maggior Consiglio 
nel 1334 quel tratto di terreno paludoso, sopra il quale sorse la chiesa di S. Antonio, perché lo 
rassodassero, e lo rendessero abitabile. Il medesimo «Marco Catapan»  cooperò alla fondazione 
della suddetta  chiesa, ed il suo nome, con quello di altri benemeriti, leggevasi inciso sopra una 
lapide presso la sacristia. Un «Cristoforo Catapan»  da Castello, «paron de nave»,  si costituì 
fidejussore per un Gregorio da Rimini, marinaio, collo strumento 13 ottobre 13 88, in atti Andriolo 
Cristian. Un «Giovanni Catapan q. Giacomo»,  capitano delle carceri di Padova, testò il 22 maggio 
1439 in atti Antonio Gambaro, lasciando, sotto fedecommesso, la propria casa a Castello, presso S. 
Anna, a Francesco e Tommaso di lui figl i. Probabilmente il Tommaso di cui qui si parla è quel 
«Tommaso Catapan»,  figlio di Giovanni, che nel 1494 preparossi la tomba in chiesa dei SS. 
Giovanni e Paolo, e quel «Tommaso Catapan da Castello»  confratello della Scuola della Carità, che 
morì il 16 se ttembre 1499.  
C  indice  
Catecumeni (Fondamenta a fianco li, Ramo a fianco la Fondamenta dei, Fondamenta di faccia ai) a 
S. Gregorio.  
Buon numero d’infedeli contossi sempre in Venezia. Vi primeggiavano gli Ottomani qui concorsi 
per ragione di traffico, oppure fatti schiavi dai nostri quando nel 1099 presero parte alla prima 
crociata, o quando nel 1122 ritornarono in Asia per dar aiuto a Baldovino II, nonché in altre 
occasioni di guerra colla Porta. Da princi pio però mancava un locale, ove si avessero potuto 
accogliere coloro, che, essendo fuori della chiesa di Cristo, bramavano di entrarvi, e frattanto la 
pietà delle private persone sopperiva al difetto, alloggiandoli or qua or là nelle proprie abitazioni. 
Solo nel 1557 si pensò d’aprire, come dicono le cronache, nella parrocchia dei SS. Ermagora e 
Fortunato un ospizio a tale scopo, sulle traccie di quello che alquanto prima aveva aperto in Roma 
S. Ignazio di Lojola. Convien dire però che il novello istituto p oco dopo si trasportasse ai SS. 
Apostoli, o che almeno anche in quel circondario si ospitassero catecumeni, poiché un Giacomo 
Malipiero così si espresse nella Condizione dei proprii beni, presentata nel 1566 al Collegio dei X 
Savii: «Mi attrovo nella contr à di S. Apostolo qui in Venetia una casa da statio pro indiviso con M. 
Marchiò Mocenigo fo de M. Zuane, nella qual abitano li Catecumeni, e pagano di fitto all’anno 
duc. 52; tocca in mia parte duc. 26».  E qualche tempo prima, cioè il 24 febbraio 1559 M. V. , morì 
in parrocchia dei SS. Apostoli «el Rev.do m.r prè P.ro prior de la casa cathacumena da popletico».  
Questa casa dovea sorgere senza dubbio dietro la chiesa dei SS. Apostoli, in quella Corte la quale, 
con un prossimo Sottoportico, ed un prossimo Ramo,  tuttora chiamasi «dei Catecumeni».  Avvenuta 
frattanto nel 1571 la celebre battaglia delle Curzolari, ed aumentatosi più che mai il numero degli 
schiavi, si ridussero i neofiti in uno stabile più ampio, situato a S. Gregorio, accanto le vie prese per 
tema del presente articolo, e fabbricossi una contigua chiesetta sacra al Precursore. Ambidue questi 
edifici si ristaurarono nel 1727 sopra disegno del Massari. La chiesa ebbe un altro ristauro ai nostri 
giorni, cioè nel 1855. Ad essa, nel 1857, per cura del sa cerdote Avogadro, si aggiunse un oratorio 
sacro a Maria, sotto il titolo della «Salette»,  a similitudine del tempio fondato sul monte della 
«Salette»  in Francia, ove, come si racconta, sarebbe apparsa nel 1846 la Beata Vergine a due 
pastorelli, minacciando  il mondo dell’ira celeste, ed invitandolo a penitenza. L’oratorio della 
«Salette»  fu ampliato nel 1860.  
C  indice  
Catene (Calle).  
Vedi Consorti . 
C  indice  
Catullo (Calle)  a S. Giuliano.  
Vedi Preti o Catula . 
C  indice  
Caustico (Calle del).  
Vedi Venz ato. 
C  indice  
Cavagnis . 
Vedi Cavanis . 
C  indice  
Cavallerizza (Calle della, Calle a fianco la) ai Mendicanti.  
Qui nel 1640,  innalzossi un teatro sopra disegno di Giacomo Torelli da Fano, il quale inventò pure e 
diresse le macchine pel primo melodramma che vi si rappresentò col titolo: «La Finta Pazza»,  
poesia di Giulio Strozzi, e musica di Francesco Sacrati. Questo teatro si c hiuse nel 1647 colla 
«Deidamia»,  poesia del D. Scipione Errico, e musica di Francesco Cavalli. In progresso di tempo 
sopra questa area si piantò la «Cavallerizza dei Nobili»,  di cui parla il canonico Cristoforo 
Ivanovich (che viveva verso la fine del secol o XVII) nella «Minerva al Tavolino»,  ove descrivendo 
gli spettacoli che si davano a Venezia in primavera: «Talvolta»,  egli dice, «nel principio di questa 
novella stagione si gode qualche esercizio cavalleresco alla Cavallerizza. È situata questa vicino ai 
Mendicanti, capace per 70 e più cavalli, oltre lo spazioso terreno scoperto che serve per la lizza. È 
mantenuta da un’accademia di patrizii, che tiene stipendiato un cavallerizzo, il quale ha l’obbligo 
di mantenere a sue spese 4 cavalli da maneggio, tre de i quali servono per lezione del cavalcare, 
l’altro per correre, ritrovandosi al presente Nicolò Santapaolina. Concorre il meglio della città a 
questi pubblici esercizii, curiosi per la pompa e per lo splendore» . L’Ivanovich nella medesima 
«Minerva al Tavol ino» scrivendo a Francesco Pesaro, descrive pure una bella mascherata che si 
fece in questa cavallerizza il 27 febbraio 1679, al quale spettacolo, oltre varii patrizi, prese parte 
Ferdinando Gonzaga duca di Mantova. La cavallerizza medesima si rese celebre  nel principio del 
secolo trascorso pei patrizii Geremia Loredan, ed Alvise Priuli, che vi mantenevano fino ad otto 
cavalli. Nel 1735 fu chiusa, e ridotta a «savoneria»,  ma poscia nel 1750 venne rimessa, e durò fino 
agli ultimi tempi della Repubblica. L’ar ea è ora occupata dal grandioso fabbricato aggiuntosi ai 
nostri tempi alla «Casa di Ricovero».  
Abitando presso la «Cavallerizza»  dei SS. Giovanni e Paolo, in casa delle signore Pozzo, fu 
arrestato il 25 luglio 1755, e posto sotto i «Piombi»,  Giacomo Casano va. 
Un luogo destinato al maneggio di cavalli diede pure il nome alla «Calle della Cavallerizza»  
nell’isola della Giudecca.  
C  indice  
Cavalletto (Sottoportico, Ponte, Rio, Calle del)  a San Marco.  
Queste s trade, soggette un tempo alla parrocchia di San Geminiano, presero il nome da un’osteria, 
tuttora aperta all’insegna del «Cavalletto».  Abbiamo molti dati per crederla una delle più antiche di 
Venezia. In quella «Mariegola»  della Scuola Grande di Santa Mari a della Misericordia, che 
principia coll’anno 1308, ed arriva al 1499, trovasi ascritto come confratello un «Giacomello De 
Gratia dal Cavalletto»  da San Geminiano, il quale probabilmente è quel medesimo «Giacomo del 
Cavaleto» , che nella suddetta parrocchia  fece prestiti alla Repubblica nel 1379. Nel 1398 un 
«Zaninus dal Cavaleto tabernarius ad Cavaletum in S. Marco»  ebbe una condanna per usare nella 
propria osteria vasi di vino di minor tenuta del prescritto. Un «Armanus de Alemania q. Petri 
hospes ad hospi tium Cabaleti in S.to Marco» , avendo ricettato Catterina da Ferrara, fanciulla di 
circa 10 anni, che, per timore di percosse, era fuggita di casa, ed era stata ritrovata piangente di sera 
presso la chiesa di S. Marco da un Nicolò tedesco, prestinaio, le to lse quella notte medesima il fiore 
virginale. Egli perciò, con sentenza 25 settembre 1413, venne condannato ad un anno di carcere, ed 
alla multa di 100 ducati, da depositarsi alla «Camera dei Imprestidi»,  per maritare a suo tempo la 
fanciulla. Essendo ques ta passata ad altra vita, la multa si devolse al Comune, ma l’oste ebbe grazia 
di pagarla in rate da 10 ducati per anno. L’osteria del «Cavalletto»  trovavasi aperta anche nel secolo 
XVI, e precisamente nel 1566 veniva condotta da un certo «Brunetto»,  che i n prossimità conduceva 
un’altra osteria all’insegna del «Leon Bianco».  
La «Calle del Cavalletto»  chiamasi anche «Calle di Fianco la Chiesa»  perché costeggia l’oratorio 
di S. Gallo.  
Avendo messer Bernardo Giustinian q. Lorenzo q. Bernardo, da S. Moisè, conf abulato a lungo, 
appoggiato al «Ponte del Cavalletto»,  detto anche «Ponte di Campo Rùsolo»,  con una donna colà 
presso domiciliata, già fantesca di Nicolò Aurelio, secretario dei X, ed allora maritata con uno 
scrivano al «Magistrato del Forestier»,  ed essen do per entrare in casa colla medesima, venne ferito 
mortalmente, per gelosia, da messer Angelo Bragadin, q. Pietro, il 6 luglio 1515, a tre ore di notte. 
Strascinatosi il misero fino in «Campo Rusolo»,  colà cadde, e la mattina fu ritrovato freddo 
cadavere.  Dice il Sanudo: «È stà acerbissimo e miserando caxo, tanto più quanto»  (il Giustinian) 
«governava la famegia soa e havia optima fama fra tutti. Era bello e savio, ma la faza» (avea) 
«manzata da varuole; in reliquis ben proportionato. Era in zipon co la sc ufia in testa, et senza 
arme».  Per tale delitto il Bragadin, citato a comparire e resosi contumace, venne capitalmente 
bandito il 14 agosto dell’anno medesimo.  
Cavalletto (Ramo del) a S. Canciano.  
Un «Tomio Cavalletto»  abitava in parrocchia di S. Canciano  nella seconda metà del secolo XVII, ed 
una «Lodovica fia de Stefano Cavalletto»  morì nella medesima parrocchia il 17 ottobre 1750.  
C  indice  
Cavalli (Ramo Primo, Corte, Calle, Ponte, Sottoportico e Calle  dei) a S. Polo.  
Crede il continuatore del Berlan che tali denominazioni dipendano dalla patrizia famiglia Cavalli. 
Ed in vero lo scudo gentilizio di questa famiglia, in cui dovrebbero scorgersi un cavallo con sopra 
una fascia caricata da tre stelle, potr ebbe essere quello che è posto sopra l’ingresso della «Corte 
Cavalli»,  e che, corroso dal tempo, o sfigurato all’epoca democratica, non presenta oggidì che la 
fascia soltanto. I Cavalli, secondo Casimiro Freschot («Li Pregi della Nobiltà Veneta»  ecc.) eran o 
antichi feudatari in Baviera. Nel secolo XIII passarono in Milano, ove coprirono considerevoli 
impieghi presso i Visconti, e nel secolo susseguente a Verona, ove produssero un Federico generale 
degli Scaligeri. Giacomo figlio del medesimo tanto segnaloss i, come condottiere delle Venete 
milizie, nella guerra di Chioggia, che meritò d’essere aggregato con altre 29 famiglie alla nobiltà 
patrizia nel 1381. Morto in Udine nel 1386, fu portato a Venezia, ed ebbe un monumento sepolcrale 
in chiesa dei SS. Giovann i e Paolo, nella quale scorgesi pure il sarcofago di Marino Cavalli che, 
dopo molte ambascerie onorevolmente sostenute, finì di vivere nel 1572. Il Capellari Vivaro 
(«Campidoglio Veneto»)  numera altri distinti di questa famiglia, non dimenticando neppure, da quel 
buon uomo che egli era, «Lodovico di Cavalli figliuolo di Dondadio, senatore d’incontaminati 
costumi e di segnalata bontà, celebrato dall’Egnatio per vivo prodigio di continenza, perché mai si 
congiunse colla moglie che a solo fine di generare e se nza verun venereo diletto, vestiti e coperti in 
modo che non potessero con alcuna parte nuda del corpo toccarsi» . Questa coppia virtuosa viveva 
circa il 1520.  
Alcune famiglie Cavalli non patrizie imposero lo stesso nome ad altre vie della città.  
C  indice  
Cavallo (Ponte, Calle del)  ai SS. Giovanni e Paolo.  
È così detto questo Ponte perché chi ne sale i gradini andando verso la chiesa dei SS. Giovanni e 
Paolo, scorge tosto la statua equestre eretta in onore  di Bartolammeo Colleoni bergamasco. Fu 
questi per 21 anno generale dei Veneziani, e venuto a morte (an. 1475) nel suo castello di Malpaga, 
lasciò erede di gran parte delle sue sostanze la Repubblica col patto che gli fosse innalzato un 
monumento in «Piazz a S. Marco».  Ma essendo ciò proibito dagli statuti, si pensò d’innalzarglielo 
nel luogo in cui ora si ammira, cioè in «Campo dei SS. Giovanni e Paolo»  in faccia alla Scuola 
Grande di S. Marco. Il suddetto monumento venne modellato da Andrea Verrocchio fior entino, il 
quale nel 1488 supplicò il Senato nel suo testamento (scoperto nella Riccardiana di Firenze) a 
permettere che Lorenzo di Credi suo discepolo conducesse a fine il lavoro. Il Senato, per lo 
contrario, affidò la fusione del colosso ad Alessandro Le opardi, che lo scoperse al pubblico il 21 
marzo 1496, e di suo disegno v’aggiunse il marmoreo piedestallo, fiancheggiato da sei colonne 
corinzie, e ricco di magnifici ornamenti. Il monumento ebbe un ristauro nel 1831.  
Sopra la porta d’una casa al «Ponte de l Cavallo»  ai SS. Giovanni e Paolo ammirasi un basso rilievo 
rappresentante l’ «Annunziazione».  Dice il Moschini ch’egli crede questo lavoro di Giusto Le Court, 
quantunque altri l’attribuiscano a Melchiorre Barthel.  
Parte del «Ponte del Cavallo»  cadde nel 1 772 in occasione della gran folla accorsa all’esequie del 
Cancelliere Grande Giovanni Colombo, che si fecero nel prossimo tempio dei SS. Gio. e Paolo.  
Cavallo (Corte del) alla Madonna dell’Orto.  
Il Temanza («Vite dei più celebri Architetti e Scultori Vene ziani del secolo XVI»)  dopo aver parlato 
della statua equestre del Colleoni, fusa da Alessandro Leopardi, così continua: «Da quel tempo in 
poi egli si è sempre denominato Alessandro dal Cavallo, e Corte del Cavallo si denomina anche 
oggidì certa domestica piazzuola presso la Madonna dell’Orto, adiacente alla sua casa di 
abitazione dove fece quel getto. Anzi nella pietra del pozzo, che rilieva nel mezzo di essa, si vede 
scolpita l’arma Leopardo, similissima a quella che si vede sul di lui sepolcro nel primo chiostro del 
vicino monistero della Madonna dell’Orto»  ecc. Ora questo pozzo più non esiste.  
In «Corte del Cavallo»,  alla Madonna dell’Orto, nelle case dei Roberti, abitò posteriormente il 
celebre pittore Paris Bordone («Notifiche del 1566»). Ed è assai pr obabile che nel medesimo sito 
«cessasse»  di vivere, poiché registrano i Necrologi Sanitarii, sotto il 19 gennaio 1570. M. V.: «M. 
Paris Bordon d’anni 70 da febre un mese. Visità dal Longhi. S. Marzilian» . A questa parrocchia il 
circondario della Madonna de ll’Orto era anche anticamente soggetto.  
C  indice  
Cavanella (Calle)  a S. Giovanni Nuovo.  
La Descrizione della contrada di S. Giovanni Nuovo, fatta nel 1713, parlando delle case, onde 
questa Calle è format a, le dice poste «alla Cavanella».  Lice adunque supporre che nel Rivo, al 
quale la suddetta calle fa capo, ci fosse altre volte una piccola «cavana»,  ossia uno di quei ricetti in 
cui ricovrano le barche, specialmente nottetempo, per la loro sicurezza. Che poi per lo passato molte 
«cavane» esistessero nei Rivi interni della città, vedilo nel Tentori: «Della Legislazione Veneziana 
sulla preservazione delle Lagune, Venezia 1792».  
C  indice  
Cavanis (Fondamenta,  Ponte)  a S. Maria Formosa.  
La famiglia Cavanis, o Cavagnis, venne da Bergamo, ed ebbe per lungo tempo bottega da merli 
d’oro in «Campo di S. Bartolomeo»,  alla insegna di «S. Antonio».  Un Antonio Cavanis, che era nato 
nel 1663, e che nel 1696 aveva sposat o Girolama Tetta, comperò in questo sito un palazzo, il quale 
nella Descrizione della contrada di S. Severo pel 1713 è chiamato «la casa granda al ponte ancora 
in fabbrica, acquistata dal S.r Antonio Cavanis, che era della N. D. Morosini Savorgnan».  Ed il 
citato Antonio affermò nella Condizione dei suoi beni, presentata in quel torno ai X Savii, che 
questa casa, la quale allora rifabbricavasi, era posta in parrocchia di S. Severo, non lungi da S. 
Maria Formosa, e precisamente «in cao Cale longa, zo del pont e», allora appellato «de ca’ 
Morosini».  Antonio Cavanis offerse poscia 100 mila ducati alla Repubblica travagliata dall’ultima 
guerra contro il Turco, laonde nel 1716 venne ammesso al patriziato coi discendenti. Questa 
famiglia andò estinta nel 1784 in un Domenico figliuolo dell’aggregato.  
Del «Ponte Morosini»,  poscia «Cavanis»,  parla il Sanudo sotto la data del 14 febbraio 1524 M. V. 
con le seguenti parole: «In questa sera, a S. M. Formosa, in la caxa sul ponte de cha Morexini, per 
una compagnia di famegi di zentilomeni, fo fatto una festa e balli, quali missono un duc. per homo, 
feno un signor, et tutti con la sua putana, et ballono tutta la notte, et cenono lì, né volse alcuno ve 
intrasse, sì che, a concorentia di nobili, li famegi fanno festa. Fo mal fat o, et li Cai di X dovea 
proveder».  
Il palazzo venne in questi ultimi anni comperato dalla Chiesa Evangelica di Venezia, la quale lo fa 
servire alle proprie riduzioni.  
C  indice  
Cazza (Corte Prima, Corte Se conda, Ramo Corte della)  a S. Giacomo dall’Orio.  
Un «Pietro Cazza da S. Jacomo»  era nel 1408, e nel 1416 decano del Sestiere di S. Croce nella 
Scuola Grande di S. Giovanni Evangelista. Anche un Jacomo Cazza appartenne qual confratello alla 
Scuola medesima . Egli morl nel 1421, come hanno i registri di quel pio sodalizio, ove si legge: 
«Jacomo Caza laner, da S. Jachomo da lorio, passò di questa vita a dì 27 marzo 1421, et a dì 28 
del dito fo seppellito a S. Zane» . La famiglia di cui parliamo è forse la stess a che più tardi passò ad 
abitare nella prossima parrocchia di San Giovanni Decollato. Vedi l’ «Anagrafi»  dei Provveditori 
alla Sanità pell’anno 1633.  
C  indice  
Cazziola (Rio, Ponte Primo, Sottoportico del P rimo Ponte, Fondamenta, Ponte Secondo della)  a S. 
Maria Maggiore.  
Trovasi che in parrocchia della Croce, a cui erano soggette queste strade, viveva una famiglia 
Cazziola verso il finire del secolo XV. Alcuni individui di essa, come appare dalle Mariegole delle 
Scuole Grandi, esercitavano l’arte della lana.  
C  indice  
Cedrera detta Masquadra (Calle)  a San Gregorio.  
Ambidue sono cognomi di famiglia. Un «Antonio Cedrera»,  ed un «Iseppo Masquadro»  abitavano 
in parrocchia di San Gregorio nel 1740. Della famiglia Masquadro nella stessa parrocchia abbiamo 
pure memorie posteriori. Un «Antonio Masquadro q. Antonio, nato in Venezia, fruttariol e biavarol, 
di casa e bottega a S. Gregorio» , comparve il 28 decembre 1777  all’uffizio dell’ «Avogaria»  qual 
testimonio di Giovanni Zorzi, che chiedeva d’essere approvato cittadino originario. Questo Antonio 
Masquadro cessò di vivere il 7 agosto 1794, poiché sotto tale data leggiamo nei Necrologi Sanitari: 
«Antonio Masquadro d’an ni 85, infermo e decombente da giorni 27 per una febbre putrido biliosa 
con disenteria, morì ieri ad ore 24. Med. Boncio. Si sepelirà ad ore 22. Cap. — S. Gregorio».  
C  indice  
Celestia (Campo, Rio della)  
La chiesa di «S. Maria Celeste»,  od «Assunta in cielo»,  detta poi corrottamente della «Celestia»,  
incominciossi nel 1199 per opera dei Celsi. Nel 1237 venne consegnata ad alcune monache 
dell’ordine Cistercense, venute da Piacenza, che la compirono, e v’inna lzarono accanto un 
convento. Queste monache vivevano sotto la direzione degli abati Cistercensi di Piacenza, detti 
della Colomba, ma il cattivo costume non tardò a menare grandissimi guasti fra le medesime. Dalle 
«Raspe»  siamo accertati che nei secoli XIV e XV parecchie di esse non solo accoglievano gli 
amanti nel proprio chiostro, ma si ritrovavano con loro nella villa di S. Elena in quel di Trevigi, 
oppure in qualche luogo del Padovano, ove «explebant lasciviam et sacrilegia».  Forse ciò avveniva 
perché le  monache di quei tempi, come insegnano i «Diarii»  del Priuli, sotto qualche pretesto, 
ottenevano dalla Santa Sede di ridursi per uno o più mesi in famiglia, e si davano bel tempo in 
modo che il Senato supplicò la Corte Romana di più non concedere tali peri colose licenze. A far 
rivivere adunque la disciplina, Eugenio IV nel 1442 destinò a visitatori delle monache della Celestia 
San Lorenzo Giustiniani, allora vescovo Castellano, e Fantino Dandolo, Protonotario Apostolico. 
Esse nel principio del secolo XVI fu rono poste eziandio sotto il governo dei veneti patriarchi. Ma 
non sì tosto cessarono gli scandali, poiché narrano i « Diarii»  del Sanudo che nell’anno 1509 le 
monache della Celestia ballarono tutta una notte con alcuni giovani patrizii al suono di pifferi e 
trombe, e che nel 1525 recatosi il patriarca a rimproverarle della loro condotta, ne afferrò una, di 
casa Tagliapietra, e le recise le treccie, ma che, volendo poi imprigionarne due altre fuori del 
convento, tutte si misero alla porta tumultuando, e lo c ostrinsero a desistere dall’impresa. Giunto 
l’anno 1569, e caduta pell’incendio dell’Arsenale gran parte della chiesa e del convento della 
Celestia, le monache dovettero ritirarsi prima nelle case paterne, e poi nel monastero di S. Giacomo 
della Giudecca f ino alla rifabbrica dei loro edifici, che non tardò molto a succedere. La chiesa 
doveva rifarsi sopra il modello dello Scamozzi, ma invece, per questioni insorte fra l’architetto e le 
monache, si elesse un altro disegno. Essa venne consecrata nel 1611 da F rancesco Vendramin 
patriarca di Venezia. Nel 1810 fu chiusa, ed aggregata all’Arsenale, ed il convento si diede alle 
truppe della Marina. Ora serve alla scuola dei Macchinisti della Marina medesima.  
Nel convento della Celestia rimase ascoso per anni sette il B. Giordano Forzatè, Benedettino di 
Padova, perseguitato dal tiranno Ezzelino. Venuto a morte il 7 agosto 1248, ebbe sepoltura in chiesa 
della Celestia, ma poscia fu trasportato a Padova ad istanza delle monache di S. Benedetto di quella 
città. Vedi Tom masini, «Vita del beato Giordano».  
C  indice  
Celsi (Calle, Corte)  a S. Ternita.  
Il leggersi che la famiglia Celsi, insieme alla famiglia Sagredo, costrusse nell’undicesimo secolo la 
prossima chiesa di «S. Ternita»  fa supporre ch’essa abitasse in questa contrada fino da remoti 
tempi. Tale supposizione poi si converte in certezza quando si considera che Nicolò Celsi, eletto nel 
1269 Procuratore di S. Marco, era da «S. Ternita».  Circa gli stabili che i Celsi possedevano a S. 
Ternita, il Cicogna, nelle sue illustrazioni alla chiesa della Celestia, riporta il seguente brano 
manoscritto dell’ingegnere Casoni: «Un documento 1565, 20 marzo, ed è una scrittura di Vincenzo 
Morosini, Giacomo Soranzo, e Paolo Tiepolo, cavalieri e procuratori, estesa in esecuzione della 
Parte dell’Ecc. Cons. di X et Zonta 20 Novembre 1564, che tratta sul progetto di isolare l’Arsenale, 
porge sicuro indizio per istabilire che l’odierno palazzo di Ca’ Donà, situato a S. Ternita, al Rivo 
di questo nome, era in allora case dei Celsi, e case dei Celsi erano i contigui locali fino all’odierno 
Rivo detto delle Gorne, anzi un piccolo vacuo di strada in quella località, fra il palazzo Donà e 
quello dei Pitteri ed altre case, conserva tuttora il no me di Corte di Ca’ Celsi».  Anche nel 1740 la 
famiglia Celsi notificò ai X Savii di possedere una «casa da statio in contrà di S. Ternita»,  nonché 
altre contigue «in detta contrà», e precisamente in «Corte de Ca’ Celsi».  Questa famiglia da Roma 
si trasferì a Ravenna, e di là a Venezia, ove godette della podestà tribunizia.  
Un Lorenzo Celsi venne fatto doge nel 1361, e sotto di lui i Veneziani ricuperarono Candia. Il 
Petrarca, che ne era molto intrinseco, così nelle «Senili»  ebbe ad esprimersi: «Dux Laurentiu s vere 
Celsus vir, nisi me forsitan amor fallit, et magnitudine animi, et sanctitate morum, et virtutum 
studio; super omnia, singulari pietate, atque amore patriae memorandus».  Raccontasi che appena 
Lorenzo salì al soglio ducale, Marco suo padre si mise a girare per la città senza berretto, o 
cappuccio, acciocché non dovesse levarselo quando passar doveva innanzi il figliuolo, che riputava, 
per ragione di natura, di sé minore. Il doge, per togliere la debolezza del vecchio, fece porre una 
croce sopra il pro prio berretto ducale. Allora Marco, vedendo il doge, scoprivasi dicendo — Saluto 
la croce, e non mio figlio che deve essermi inferiore. — D’un Giacomo Celsi così parla il Cod. 183, 
Classe VII della Marciana; «Giacomo Celsi q. Giacomo fu huomo prepotente, i nsolente, et teneva la 
contrada di S. Ternita sempre inquieta. Hebbe travagli di giustitia per questo. Arrivò a segno che, 
havendo tolto la donna e facoltà a s. Alvise Barbaro q. s. ... Jacomo, e lui de disperation havendolo 
ferito in piazza con una coltel lata sul collo, fu ripreso il proceder del Celsi, e non del Barbaro, e 
condannato il Celsi. E questo Celsi anco fece trucidare un povero sartor perché voleva il suo, onde 
fu bandito, ma avanti la sua morte si liberò. E non fu più considerato niente, abbenc hé fosse stato in 
armata». Probabilmente quegli di cui si tratta è quel Giacomo, nato nel 1643 da Giacomo Celsi e da 
Andriana Boldù, il quale dimostrò il proprio valore combattendo i Turchi, e nel 1690 fu uno degli 
ambasciatori destinati ad incontrare il d oge Francesco Morosini reduce in patria. Il ramo patrizio dei 
Celsi si estinse nel 1789 in un Francesco Maria q. Angelo q. Lorenzo, il quale lasciò una sorella da 
lui per forza chiusa nel convento del Sepolcro, ove giammai volle farsi monaca, e donde uscì alla 
morte del fratello.  
C  indice  
Cendai (Calle dei)  a S. Luca.  
Afferma il Marin («Storia Civile e Politica del Commercio dei Veneziani»)  che i nostri 
fabbricavano fino dal 1240 (e chi sa quanto tempo pr ima?) «pannos ad aurum, purpuram, et 
zendatum» . In tempi più vicini l’abbigliamento delle nostre dame, è dell’altre femmine civili, 
componevasi la mattina di una gonna di zendado nero («vesta»),  e d’una striscia della medesima 
stoffa, appuntata sopra il ca po che terminava alquanto attorcigliata ai lombi, e con due capi 
svolazzanti sul tergo. Questa striscia era detta, per antonomasia, il « Cendà»  o «Cendaletto»,  ed 
abbellita nei contorni da una garza trasparente, copriva e scopriva, con piacevole malizia, i 
lineamenti donneschi. Vorrebbe il Fontana che da una fabbrica appunto di tali drappi fosse 
denominata la «Calle dei Cendai»  a S. Luca. Noi però non troviamo alcuna memoria di questo 
fatto, ed anzi, sapendo che in parrocchia di S. Luca abitava nel secolo sc orso una famiglia Cendali, 
o Cendai, siamo indotti a credere che da ciò piuttosto abbia avuto origine la appellazione presente.  
C  indice  
Cendon (Calle)  a S. Giobbe.  
Fiancheggia un piccolo palazzo di buon a architettura del secolo XV, sotto il poggiuolo del quale 
scorgesi un’arma gentilizia, che nel mezzo dello scudo porta un palo caricato da tre stelle. Sul 
lembo superiore ed inferiore della medesima havvi scolpita la seguente iscrizione: Centonia Fam. 
Nob. Olim Rom. Parm. Q. Ex Qua Pata. Et Vene. Civil. Mccccxxxvii. Da queste parole si rileva che 
la famiglia Centon, o Cendon, fiorì un tempo a Roma e Parma, da cui passò a Padova e Venezia. Le 
nostre cronache tuttavia la dicono venuta da Chioggia, e ricordan o che faceva per arma un leone 
rosso in campo d’oro, passante sopra una sbarra azzurra addentellata. Quest’arma trovasi eziandio 
replicatamente scolpita nella cappella eretta dai Centon in S. Giobbe, dedicata un tempo a S. Pietro 
d’Alcantara, ed ora a S. M argherita. Sospetta quindi il Cicogna che la famiglia di cui parliamo abbia 
col progresso del tempo abbandonato l’antico suo stemma per assumere quello da noi non ha guari 
descritto. I Centon, per testimonianza delle cronache, furono in grande riputazione fra i mercanti di 
piazza, s’imparentarono con nobili famiglie, acquistarono molte ricchezze, e fabbricarono varii 
stabili in «Cannaregio».  
Del palazzo Centon fanno cenno i Diarii del Sanudo, sotto l’agosto 1501, colle parole seguenti: «È 
da saper che za è do mesi che in questa terra, per opera di provedadori di Comun, si cava el rio di 
Canarejo longo passa 600, et par che, per mezo la caxa dil Centon, tentor, hanno trovato una 
fontana resorzente, che abonda de acqua assai, benché salmastra, sia; ma zerchano  cavar tanto 
sotto fin che vedano la origine di la cossa. Et per il coleio fo comandato non si vardi a spexa per 
veder si detta fonte pol reussir a perfetion, ma poi non trovono nulla, et si perse il tempo a cavar».  
C  indice  
Cenere (Calle)  a S. Alvise, presso la «Fondamenta della Sensa».  
È probabile che depositi di cenere abbiano dato il nome a questa Calle, come alla «Corte della 
Cenere»  a S. Giuseppe. Dalle «Risposte, ossia Scritture al Senato dei Cinque  Savii alla 
Mercanzia»,  si rileva che nel 1579 i mercatanti di lana avevano richiesto un provvedimento 
acciocché la cenere d’Istria e Schiavonia, solita a condursi a Venezia, non venisse portata a Ferrara, 
Ancona e Rimini, pel danno che ne pativano l’Arsen ale, la Camera del Purgo, ed i fabbricatori di 
sapone. Anche a tale industria attendeva, come sembra, una classe particolare di persone, poiché 
nell’Anagrafi pell’anno 1633, ordinata dai Provveditori alla Sanità, troviamo fra le varie specie 
d’artieri un «Girolamo cenerer».  
Non lungi dalla «Calle della Cenere»  a S. Alvise, all’odierno N. A. 3235, esisteva la casa di Luigi 
Dardano, eletto Gran Cancelliere della Repubblica nel 1510, e soggetto di grandissimo valore. In 
essa scorgevasi un bel lavello col busto  sovrapposto del Dardano, e coll’iscrizione: Ludovicus 
Dardanus An. XXXIIII. Questa casa venne rifabbricata nel 1843.  
C  indice  
Centani (Calle, Ramo, Campiello)  a S. Tomà.  
All’ingresso della «Calle Centan i» sorge un palazzo archiacuto, che sulla porta ha l’effigie di Carlo 
Goldoni con sottoposta iscrizione accennante alla nascita colà avvenuta del sommo commediografo 
nel 1707. Questo palazzo apparteneva, fino dalla sua origine, ad una delle cittadinesche f amiglie 
Rizzo, ed a quella precisamente che portava nello Stemma il riccio, o porco spino, colle rose 
sottoposte. Lo stemma suddetto, eguale a quello che sta sopra una tomba dei Rizzo in chiesa dei 
Frari, scorgesi tuttora sopra la scala scoperta della cort e, e meglio scorgevasi sopra la «vera»  del 
pozzo, oggidì trasportata al Civico Museo. Abbiamo memoria d’un «Zuane Rizzo zogelier»  da S. 
Tomà, una figlia del quale sposò nel 1495 Leonardo Loredan q. Andronico, ed un’altra nel 1501 
Giacomo Gabriel q. Bertucc i. Il palazzo medesimo viene poi conosciuto sotto il nome di palazzo 
Centani, poiché più tardi la famiglia Rizzo appigionavalo alla patrizia famiglia Centani, Zentani, o 
Zantani, venuta in tempi antichi da Jesolo. «Laura Rizzo»  notificò nel 1537 di possede re una «casa 
da statio a S. Tomà; sta m. Marco Zantani».  E «Marco Zantani fo de m. Antonio»  confermò tal 
fatto l’anno medesimo nella sua notifica. Anche il Pivoto («Vetera ac nova ecclesiae S. Thomae 
Apostoli Monumenta»)  scrive che la parrocchia di S. Tomà  confinava «partim in Calli de Ca 
Centani a familia Centani sic denominata, quae quidem familia extabat anno 1550 in contracta, ut 
habetur ex libris ecclesiae».  Il suddetto Marco Centani nacque da quell’Antonio, prode difensore di 
Modone, che, dopo la resa  della piazza, venne segato vivo fra due tavole nel 1500. Fu poi padre di 
quell’Antonio, che contribuì nel 1556 alla rifabbrica della chiesa degli Incurabili, anzi, come 
vogliono alcuni, diede il modello della medesima. In quest’ultimo si estinsero i Centa ni patrizii nel 
1567, sebbene altri dicano che ciò avvenisse in quella vece in un Antonio q. Zaccaria, q. Giovanni 
nel 1576, epoca della pestilenza.  
Un ramo della medesima famiglia, decaduto, fino dal secolo XIV, dal patriziato, perché 
«negligente»,  come a ttestano le «Genealogie»  di Marco Barbaro (Ms. Cicogna), «ad essere del 
Consiglio» , diede il nome al «Sottoportico e Corte Centani»,  a S. Vito. Di questo ramo fu Lorenzo, 
governatore dell’ospedale degli Incurabili, che, con testamento 1603, 14 decembre, la sciò parte 
delle sue facoltà all’ospedale suddetto; nonché Andrea, cugino di Lorenzo, vescovo di Limisso. Le 
case poi che i Centani cittadini possedevano a S. Vito appartenevano anticamente alla famiglia 
Cappella, ed erano passate in essi pel matrimonio d’ Angela Centani, sorella del vescovo Andrea, 
con Febo Cappella, secretario del Consiglio dei X nel 1557, e nipote di quell’altro Febo Cappella 
che nel 1480 era stato eletto Cancellier Grande.  
C  indice  
Cent o Pietre (Campiello, Calle delle)  ai SS. Gervasio e Protasio.  
La Descrizione della contrada dei SS. Gervasio e Protasio fatta nel 1713, chiama queste località non 
«delle Cento Pietre»,  ma «del Centopiere».  Qui, come è chiaro, si tratta d’un individuo così  
cognominato. Quandunque poi la famiglia Centopiere più non abitasse in quell’anno nell’indicata 
situazione, pure continuava ad aver stanza in parrocchia, sapendosi dalle Notifiche presentate allora 
ai X Savii, che un Nicolò Passalacqua appigionava una cas a ai SS. Gervasio e Protasio, e 
precisamente in «Calle di Ca’ Lombardo»,  a «Lunardo Centopiere».  
C  indice  
Cerchieri (Ramo Calle, Calle dei) a S. Barnaba.  
Che la «Calle dei Cerchieri»  sottoposta un tempo,  come adesso, alla parrocchia dei SS. Gervasio e 
Protasio, avesse anche nel secolo XV il nome medesimo e che colà anticamente stanziassero 
«cerchieri»  o cerchiatori di botti, è provato dal seguente fatto successo nel 1420. Avendo un 
«Jacopo Brustolado cerc larius»,  dai SS. Gervasio e Protasio, incontrato rissa con altri in «calli 
cerclariorum»,  ed essendo stato ripreso da un Bartolammeo Allegrin, Uffiziale alla Giustizia 
Nuova, «imposita poena quo non faceret brigam», gli rispose: «aspeta che te darò mi la p ena»,  e 
gettandolo a terra, gli fece delle contusioni coi pugni sulla faccia e negli occhi. Perciò venne 
condannato a tre mesi di carcere con sentenza 26 febbraio 1420 M. V. Anche nel 1582 un Francesco 
Gussoni notificò di possedere «in Calle di Cerchieri»,  nella parrocchia dei SS. Gervasio e Protasio, 
«una casetta con la bottega: tiene ad affitto m.r Zuane cerchier. Item nella detta calle una casetta 
et bottega; tiene ad affitto m. Zorzi cerchier».  
I «Cerchieri»  erano uniti in divota confraternita, dedicata  a Maria Vergine, nella chiesa dei SS. 
Gervasio e Protasio, sotto l’antico portico della quale avevano eretto alla loro protettrice un 
ornatissimo altare.  
C  indice  
Cereri (Fondamenta dei)  a S. Maria Maggi ore.  
L’arte dei «Cereri»,  memoria della quale, oltre che in questa Fondamenta, trovavasi per lo passato 
in un prossimo Ponte appellato della «Cereria»,  era un colonnello di quella degli «Spezieri da 
grosso»,  distinta col titolo d’ «Università».  I Venezian i traevano la cera vergine dal Levante, 
nonché dalla Moldavia e dalla Valacchia, e, per la particolare condizione della città, potevano 
depurarla senza che la polvere l’insudiciasse. In gran conto si tenevano adunque le candele ed i 
torchi veneziani, 24 a’  bei tempi n’erano le fabbriche, ed ascendeva a tre milioni e mezzo lo spaccio 
esterno, senza contare l’interno, grandissimo pur esso, specialmente pel vero scialacquo di cere, 
solito a farsi nelle sacre funzioni. Questo spaccio però discese nel secolo XVI I ad un milione e 
mezzo, quindi ad un milione, e finalmente nel secolo decorso a lire 600 mila soltanto. La causa 
prima della decadenza fu la cereria grande di Trieste, fornita di grossi capitali e lavoranti veneti, ed 
esente dai dazii. La fortuna della me desima rapì le nostre spedizioni per Napoli, Toscana, 
Lombardia, e Germania. Nel secolo XVIII era celebre in Venezia un G. Battista Talamini, che 
aveva bottega da speziale a Rialto, all’insegna della Fonte, e che morì il 10 aprile 1760. Egli, 
mediante un s uo particolare secreto, e ferri da lui inventati, giunse il primo a colorire, tirare, e 
lavorare la cera in modo da imitare con essa ogni qualità di piante, fiori, frutti, ed animali, dandole 
inoltre tanta durezza da renderla, almeno per qualche tempo, att a a sofferire, in foggia di tazze, o di 
vasi, qualunque liquore.  
C  indice  
Cereria (Calle della)  a S. Giobbe.  
Da una cereria, che ultimamente apparteneva alla ditta Machlig, ma che ora più non esiste.  
Per lo passato essa era tenuta da un Andrea Bortolotti, il quale sul muro interno dell’orto aveva fatto 
scolpire nel 1819 un’epigrafe dettata dall’ab. Angelo Dalmistro, allusiva alla visita che fecero alla 
Cereria l’imperatore Francesco I, e l’arciduca Rainie ri, vicerè del regno Lombardo -Veneto (Vedi: 
Cicogna , «Inscr. Ven.»,  vol. VI, p. 720).  
C  indice  
Ceresa (Campiello)  a S. Leonardo.  
C  indice  
Cerva (Sottopo rtico e Corte della)  a S. Bartolammeo.  
In «Corte della Cerva»,  a S. Bartolammeo, esisteva nel 1740 «l’Osteria della Cerva»,  condotta da 
un «Guglielmo Berninza», in uno stabile appartenente al «Vicariato di S. Bartolammeo».  Questa 
osteria era molto antica,  poiché in una sentenza dei Signori di Notte al Criminale, 5 settembre 1370, 
trovansi le parole: «in calli a Cerva».  
C  indice  
Cesare Battisti (Campo).  
Vedi Bella Vienna . 
C  indice  
Chiara (Corte)  a S. Eustachio.  
Appellossi in tal guisa perché gode il benefizio della luce più che un’altra prossima Corte, detta a 
ragione «Scura».  
C  indice  
Chiesa (Calle della, Calle a fianco, Calle dietro la)  a San Giovanni Nuovo.  
È inutile lo spiegare perché alcune strade di Venezia si chiamino della Chiesa, o della Sacrestia. 
L’origine di tali denominazioni balza di tratto alla mente del l ettore.  
C  indice  
Chiovere (Calle larga o Campiello, Ramo, Ramo e Corte delle)  a S. Rocco.  
S’appropria questa denominazione, altrove ripetuta, ad alcuni vasti tratti di terreno, ove, dopo la 
tintura, asci ugavansi i panni lani. Tali luoghi, come scrive il Gallicciolli, servivano anticamente ai 
pascoli, ed erano chiusi all’intorno. Perciò negli antichi documenti si denominano «clauderiae»,  da 
cui «chiovere».  Senonché altri, con maggior verità, fanno derivare  la voce «chiovere»  dai chiovi, o 
chiodi, attaccati agli assi, sopra i quali stiravansi i panni. Certamente esisteva l’arte dei 
«Chiovaroli»,  che, quando andò decadendo il lanificio, decadde anch’essa, ma che mantenevasi 
ancora al tramonto della Repubblica , senza garzoni, senza lavoranti, contando soltanto otto capi 
maestri, e sei loro figliuoli. I «Chiovaroli»  si raccoglievano in chiesa di S. Geremia sotto 
l’invocazione di S. Francesco di Paola.  
Le «Chiovere»  si prestavano talvolta al giuoco del pallone, e d alle caccie dei tori, fra le quali era 
celebre quella che davasi nelle «Chiovere di Cannaregio»,  chiamata la «Festa dei Diedi» , perché 
gl’individui della famiglia Cavagnis, di professione beccai, invitavano ad essa in un giorno di 
carnovale i Diedo da S.  Lorenzo, con quanti parenti, amici, ed aderenti volevano condur seco, 
imbandendo a tutti una lauta mensa, che fu talvolta di 80 coperti. La caccia era ricca di 100 tori, ed i 
tiratori venivano eletti dai Diedo per via di viglietti. Vedi M. Battagia, «Cica lata sopra le Cacce di 
Tori Veneziane. Venezia, Merlo, 1844».  
Le «Chiovere»  di S. Rocco appartenevano alla chiesa di San Pantaleone per lascito del pievano 
Jacopo Bertaldi, morto nel 1315. Nel 1390 quella chiesa le diede a livello ad un Francesco dall’Oro,  
dai discendenti del quale passarono poscia col medesimo titolo alla Confraternita di S. Giovanni 
Evangelista.  
C  indice  
Chioverette (Calle delle)  sulla Fondamenta di Cannaregio.  
Le «chioverete»  sono picc ole «chiovere».  La Descrizione della contrada di S. Geremia fatta nel 
1713 pone in «Calle delle Chioverette»,  sulla «Fondamenta di Cannaregio», un «loco ove si 
fabbricano panni ad usanza di Olanda, Chiovere, Tentoria, campagna, horto, tezze, casa da statio , 
ed altre casette e botteghette, fondo dell’Ill.mo Sig. Contin Carara; et li sudeti stabili sono stati 
fabricati dal consortio Carara, Cotoni, Pietro Comans, e Gabriel Berlendis, e l’horto sud.o delle 
Chiovere è posseduto dal sud.o Carara, et al presente il tutto è in lite senza affittanza».  
Altre «chioverete», o piccole «chiovere», diedero lo stesso nome ad altri siti di Venezia.  
C  indice  
Chiuso (Ramo)  all’Angelo Raffaele.  
È una strada senza riuscita; u n «cul de sac»,  come dicono i Francesi.  
C  indice  
Cicogna (Calle)  a S. Moisè.  
È questa l’unica strada di Venezia in cui, secondo il Dezan, conservasi ricordo dei patrizii Cicogna. 
Noi però non la troviam o così denominata negli Estimi della Repubblica, che giungono al 1740, i 
quali neppure fanno cenno che qui domiciliasse la famiglia Cicogna. Essa quindi deve avervi 
domiciliato più tardi, e veramente nei Necrologi Sanitarii, sotto la data del 27 agosto 178 9, troviamo 
morto in parrocchia di S. Maria Zobenigo, nel cui raggio giurisdizionale la «Calle Cicogna»  anche 
per lo passato comprendevasi, «il N. U. Girolamo Cicogna fu di s. Angelo, d’anni 82, sogieto da 
molti anni a malattia di vescica».  
Questa famiglia , venuta dalle spiaggie confinanti, fu ammessa al M. C. nel 1381 in un Marco, che 
esercitava l’arte dello speziale da droghe, e che, in occasione della guerra di Chioggia, si rese 
benemerito dello Stato. Un di lui discendente, per nome Bernardo, essendo ne l 1496 capitano di due 
galere, combattè, vinse, e fece prigioniero Peruca, feroce corsaro, avendo, per mezzo d’esperti 
nuotatori, fatto levare le stoppe al navigio sopra cui era imbarcato l’avversario, che si vide in tal 
guisa nel pericolo d’affondare. Un altro Marco Cicogna, sopraccomito nell’armata che pugnò alle 
Curzolari nel 1571, sostenne colla sola sua galera l’impeto di sei turchesche, e poscia, aiutato dai 
suoi, cinque ne fugò, ed una ne prese, uccidendo il capitano nemico, e togliendogli il «fanò» dorato 
con tutte le spoglie militari, delle quali permise la Repubblica che nell’Arsenale fosse eretto un 
trofeo. Egli fu fratello di quel Pasquale, eletto doge nel 1585, che sotto il suo regime vide innalzate 
alcune delle più belle fabbriche di Venezia, e  che, morto nel 1595, fu sepolto in chiesa dei PP. 
Crociferi (poscia dei Gesuiti), con grandioso monumento, disegnato da Girolamo Campagna.  
In fondo della «Calle Cicogna»  a S. Moisè abitava Isabella Teotochi Albrizzi, che Giorgio Byron 
appellò la «Stael Ve neziana»,  decessa il 27 settembre 1836.  
C  indice  
Cicogna Emmanuele  (Calle).  
Vedi Trevisana . 
C  indice  
Cimesin (Ramo)  a S. Rocco, in «Chiovere».   
Vedi Castel Cimesin  (Calleselle ecc. del).  
C  indice  
Cimitero (Calle del)  a S. Francesco della Vigna.  
Questa denominazione, anche altrove ripetut a, proviene dai cimiteri che anticamente tutte le chiese 
parrocchiali e di regolari avevano all’intorno. Di qua provennero eziandio l’altre denominazioni di 
«Campo Santo»  e «Calle dei Morti».  Alcuni di tali cimiteri coll’andar del tempo furono tolti o 
perché ingombravano le strade, come avvenne nel 1465 di quello dei SS. Filippo e Giacomo, o 
perché, essendovi stati sepolti cadaveri d’appestati, non si volle più toccarli. Seppellivasi anche 
nelle chiese, ma tale onore, per quanto si rileva da un atto del pat riarca Girolamo Querini (28 
ottobre 1530), avrebbe dovuto spettare solamente ai santi, prelati, re, principi, duchi, marchesi, 
benefattori delle chiese, ed a quelli che vi avevano sepoltura propria. Ogni eccezione a questa 
regola era considerata dal patria rca un abuso di cui lamentavasi. Finalmente, avendo l’imperatore 
Napoleone I ordinato nel 1808 che anche in Venezia, come altrove, le tombe si locassero lungi dalle 
abitazioni dei vivi, fu destinata l’isola di S. Cristoforo a cimitero comunale, e nel 1826 vi 
s’aggiunse anche la prossima isoletta di S. Michele.  
C  indice  
Cinque (Calle e Sottoportico dei)  a S. Giovanni di Rialto.  
Dal magistrato dei «Cinque Anziani»,  o «Provveditori»,  o «Signori alla Pace».  Sembra che 
esistesse in questo sito fino dal 1341, leggendosi nel libro «Spiritus» sotto tal data: «Stationes vero 
draporum aperiri debeant super Calli posteriori, qui tenet ab ecclesia Sancti Joannis Confessoris 
usque ad scalas V de Pace». Dopo la metà del  secolo XVI aveva però mutato residenza, poiché 
«Sebastian Malipiero fo de m. Polo»  notificò nel 1566, coi fratelli e nipoti, «in contrà de S. Zuane 
de R.to, in calle, ove solevano star li signori cinque dalla pase, un poco de aiere» . Notificò pure di 
possedere colà, colla sorella e cugini, «il luoco ove solevano ridursi gli mag.ci s.ri cinq. dalla 
pase»,  il quale veniva allora tenuto a pigione da «Batt.a de Cristoforo mar.te da vin».  Negli ultimi 
tempi della Repubblica il magistrato suddetto stanziava nel palazzo delle «Beccherie»  a S. Matteo 
di Rialto.  
Gli «Anziani alla Pace»  erano cinque gentiluomini incaricati di invigilare sulle minute azioni della 
plebe, e giudicare sulle risse, in cui però non si avessero oltrepassati i confini di leggere offese 
corpo rali. Vuolsi istituita questa magistratura verso l’870, e vuolsi pure che sino al 1295 sia stata 
esercitata da soli ecclesiastici. Ad ogni modo negli ultimi tempi della Repubblica non era che un 
beneficio semplice di puro titolo, senza veruna ingerenza in affari criminali. Correva quindi il 
proverbio: «Apelarse ai Cinque alla Pase»,  per dire: «Ricorrere a chi non ha diritto di giudicare».  
C  indice  
Civràn (Calle)  a S. Giovanni Grisostomo.  
Molto antica è la  famiglia Civran in Venezia, se dicesi aver cooperato all’elezione del primo doge, 
seguita nel 697. Il Malfatti la fa provenire da Cervia (città della Romagna), ed un cervo d’argento, 
passante in campo azzurro, essa porta nel suo stemma gentilizio. Un Piet ro Civran, essendo nel 
1345 provveditore dell’armata contro Zara ribelle, ruppe il re d’Ungheria, venuto al soccorso della 
piazza combattuta, che poscia s’arrese. Un Andrea, provveditore nel 1511 delle milizie Albanesi 
nell’Istria, preservò la terra di Mug gia, vinse Cristoforo Frangipane capitano imperiale, e nel 1513, 
provveditore generale in terra ferma, tenne a freno gli Ungari, represse l’audacia dei Turchi, e cinse 
d’assedio Crema. Poscia nel 1528, capitano della cavalleria Albanese nella Puglia, ricup erò molti 
luoghi di quella provincia dai Cesarei in favore dei collegati Francesi, facendo prigione il principe 
di Bisignano. Morto in Manfredonia a cagione delle continue fatiche, e trasportato a Venezia, ebbe 
nel 1572 un monumento sepolcrale in chiesa de i Carmini per cura del figlio Pietro, capitano famoso 
anch’egli specialmente nel 1570 e 1571 contro i Turchi. Questa famiglia si gloria altresì d’un 
Antonio, che nel 1603 fece strage dei Corsari, nel 1614 fu capitano in Golfo contro gli Uscocchi, ed 
assolt o nel 1617 da ingiuste accuse, si vide promosso in seguito al grado di Provveditore generale 
d’armata. Né punto degeneri furono i di lui figli, fra i quali Bertucci si distinse nel 1649 a Fochies, 
Giuseppe venne eletto nel 1659 vescovo di Vicenza, e Pietro , generale in Dalmazia, predò ed arse 
nel 1674 dieci galere di corsari. Un ramo dei Civran possedeva a S. Giovanni Grisostomo un 
palazzo che ha il prospetto sul «Canal Grande»,  disegnato dal Massari, ma che in origine era 
d’architettura moresca, di cui rim ane qualche vestigio nel cortile, ed in alcuni ornamenti. Un altro 
ramo possedeva un palazzotto a «S. Tomà»,  non lungi dagli stabili della famiglia Dandolo, laonde 
abbiamo in quel sito la «Calle Dandolo o Civran»,  e la «Calle del Campanile detta Civran».  Il 
palazzo Civran a S. Tomà, che prospetta pur esso il «Canal Grande»,  e che scorgesi inciso nella 
raccolta del Coronelli, era nel secolo passato in deperimento, laonde Nicandro Jasseo v’allude col 
verso:  
Artificisque manum expectat Civranus amicam.  
C  indice  
Clero (Calle larga del)  a S. Vitale.  
Da case spettanti alle Congregazioni del Clero Veneziano per lascito d’un Giovanni Giusto nel 
1224. Queste case, come da lapide, furono restaurate nel 1842.  
Le nove  Congregazioni del Clero, dette anche «Chieresie»,  sono alcune riunioni di sacerdoti, 
formate allo scopo di suffragare i defunti con pubbliche preghiere, ed accrescere col loro intervento 
il decoro delle sacre funzioni. Il primo abbozzo di esse se lo ebbe circa all’anno 977 per la pietà del 
santo doge Pietro Orseolo. Presero più regolare conformazione nel duodecimo secolo, in cui, per le 
pie largizioni dei benefattori, ne vennero fondate sei, cinque delle quali innanzi l’anno 1123, e la 
sesta innanzi il 119 2. Le cinque primitive furono quelle di S. Michele Arcangelo, di S. Maria Mater 
Domini, dei SS. Ermagora e Fortunato e di S. Silvestro; sesta fu quella di S. Luca. Le tre che 
susseguono, di S. Paolo, di S. Canciano, e del SS. Salvatore, ebbero principio ne l progressivo 
decorrere del secolo XIII. Il clero delle nove Congregazioni, possiede pure alcuni stabili sulla 
«Fondamenta dei Tolentini»,  come insegna una iscrizione posta presso la Calle perciò detta pur essa 
«del Clero».  
C  indice  
Coco detta del Remer (Calle)  a S. Maria Formosa.  
La famiglia Cauca, poscia detta Coco, o Cocco, originaria di Costantinopoli, partì da Durazzo, andò 
a Mantova, poi venne a Venezia nel secolo X, ove, per aver condotto in tempo  di carestia grande 
quantità di grano, si rese benemerita della Repubblica, e poté formar parte del Consiglio. Un Marin 
Cocco nel 1172 sottoscrisse il privilegio concesso alla comunità di Bari. Un Nicolò, lasciando 
l’antico stemma che era una sbarra gialla  in campo bianco con quell’uccello nel mezzo volgarmente 
chiamato «cocal»,  levò nel 1260 l’altro stemma, delle tre sbarre azzurre in campo bianco, che è 
simile in parte a quello dei Fieschi di Genova, e ciò fece perché, combattendo, s’impadronì dello 
stend ardo d’un Fieschi, capitano dei Genovesi. Un Giacomo Cocco fu eletto nel 1531 arcivescovo 
di Corfù, e nel 1565, fondò con testamento il «collegio Cocco»  in Padova, nel borgo «Vignali»,  
lasciando cinquemila zecchini affinché col reddito loro si educassero q uattro o più giovani. Egli 
morì nell’anno medesimo, ed ebbe per successore nell’arcivescovato il proprio nipote Antonio. 
D’altri Cocco, ecclesiastici, militari, e letterati, parla il Cicogna nel volume V delle sue «Inscrizioni 
Veneziane».  Un ramo di questa  famiglia, la quale venne ad estinguersi nel 1839, possedeva un 
piccolo palazzo che ha l’ingresso in «Calle Coco»,  a S. Maria Formosa, e la facciata sopra il «Rio 
del Pestrin». Fino dal 1316 trovasi un Daniele Cocco da S. Maria Formosa «Capo di Quaranta».  
Pell’altra denominazione del «Remer»,  vedi Remer  (Campiello del). Vedi anche Coppo . 
C  indice  
Codognola (Calle)  a S. Simeon Piccolo.  
C  indice  
Coletti (Fondamenta).  
Vedi Moro . 
C  indice  
Collalto (Calle)  a S. Stin.  
Conduce ad un palazzo, che ha una piccola, ma graziosa facciata sul rivo di S. Agostino. Esso 
trovasi inciso nelle «Singolarità di Venezia»  del Coronelli sotto il nome di «palazzo Zane»  perché 
allora apparteneva a tale famiglia. Vedi Zane  (Calle). Poscia passò nella famiglia Venier, dalla 
quale nel 1784 venne venduto ai Collalto, che vi raccolsero molte medaglie ed antichità, unitamente 
a scelta libreria, le quali cose tutte andarono disperse nel 1810.  
I Collalto, di chiara stirpe Longobarda, acquistarono fino da tempi antichissimi molte terre e 
possessioni nella Marca Trivigiana, fabbricandovi il castello di Collalto, donde trassero il cognome, 
e quello di S. Salvatore. Ebbero la beata Giuliana recatasi nel 1222 a Venezia, ove fondò la chiesa 
ed il monastero dei SS. Biagio e Cataldo alla Giudec ca. Ebbero pure un patriarca d’Aquileja, ed un 
vescovo di Ceneda che, essendo stato poscia trasferito alla diocesi di Feltre e Belluno, venne ucciso 
nel 1321 dai satelliti di Guecellone da Camino. La famiglia dei conti di Collalto fu ammessa al 
veneto patr iziato con duplice aggregazione, cioè nel 1306 in un Rambaldo, figliuolo d’Ensedisio, ed 
in un altro Rambaldo, figliuolo di Pietro Orlando, nel 1449. Lungo poi sarebbe l’annoverare tutti i 
valorosi militari che essa produsse, fra i quali ci piace rammentar e soltanto quel Collaltino per cui 
l’infelice Gaspara Stampa compose le sue rime, e forse morì di dolore nel 1554.  
Dalla medesima famiglia desunse il nome anche la «Fondamenta Collalto»,  ora «Rio Terrà»,  verso 
il «Campo di Marte».  Trovasi infatti che colà nel 1797 Maria Bernardo Collalto possedeva 
venticinque case.  
C  indice  
Colomba (Campiello della)  a Castello.  
Un «Salvatore Colombo»  aveva due case in questo sito nel 1713. Così la Descrizione della contra da 
di S. Pietro di Castello, fattasi in quell’anno dai X Savii. Anche nei Necrologi Sanitarii: «Adì 29 
luglio 1750. Silvestro di Francesco Colombo. S. Pietro di Castello».  
Molte famiglie di tale cognome avevamo in Venezia, una delle quali produsse Giovanni  Colombo, 
eletto Cancellier Grande il 18 decembre 1767. Non era però la surriferita.  
C  indice  
Colombina (Calle, Campiello, Ramo Calle)  ai SS. Ermagora e Fortunato.  
Questa Calle, che sbocca sul «Rio Terr à della Maddalena»,  ricorda colle prossime strade una 
famiglia cognominata «dalla Colombina»  forse pell’insegna del proprio negozio. «Isabeta et 
Cristina da la Colombina»  notificarono nel 1582 di possedere una casa, ove abitavano, nella 
parrocchia dei SS. Ermagora e Fortunato, in «Rio Terrà».  
Un’altra «Calle Colombina»  havvi in «Birri»  a S. Canciano. A questo proposito rammenteremo 
come i Necrologi Sanitarii registrino decessa il 1° luglio 1551 in parrocchia di S. Canciano «una 
puta de mesi 6, fia de m. Fra ncesco dalla Colombina»,  e come l’Anagrafi pel 1642 ponga fra i 
cittadini della medesima parrocchia l’ «Ill.mo Sig. Giacomo Gambirazi, marcer alla Colombina».  
Esaminando poi la Descrizione della contrada di S. Canciano pel 1661, emerge chiaramente che una 
«Catterina relita del q. Zambat. Gambirasi»  abitava allora in «Birri»,  sul principio della «Calle 
Colombina».  
Una terza «Calle Colombina»  apresi presso la «Fondamenta Savorgnan»  in parrocchia di S. 
Geremia. Trovasi che colà nel 1661 un «Giacomo Colombina»  abitava in una casa di Pietro Ferretti, 
ed un ricordo anteriore di questa famiglia nella parrocchia di S. Geremia ci vien porto dalla 
seguente fede mortuaria: «1601, 10 zugno, Zuane fio del q. Zuane Colombina cascado zo da una 
finestra d’anni 6 - S. Geremia ». 
C  indice  
Colombo (Calle, Ponte, Rio, Calle, Ramo)  a S. Giacomo dall’Orio.  
Giacomo, Pietro, Gaudenzio, e Giovanni, figli di Giacinto Colombo e di Bartolammea Gozzi, con 
istrumento 20 maggio 1695, in at ti di Raffaele Todeschini N. V. comperarono una casa a S. 
Giacomo dall’Orio dal monastero di S. Croce della Giudecca. Questa casa, per attestato della 
Descrizione di S. Giacomo dall’Orio del 1713, sorgeva appunto presso il Ponte, e le altre vie, che 
perciò  si dissero «Colombo».  Giacinto Colombo, padre dei fratelli suddetti, era venuto a Venezia da 
Tuscolano sulla Riviera di Salò, ove la sua famiglia trovavasi in agiata fortuna. Fra i di lui figli, 
Giovanni, approvato cittadino originario il 10 aprile 1726, fu Gastaldo dei Procuratori «de Supra»,  e 
morì «Masser all’Arsenal».  Vennero del pari approvati cittadini originarii Andrea, figlio di 
Giovanni, il 2 maggio 1737, Pietro, figlio d’Andrea, il 20 settembre 1760, e Giacinto, figlio di 
Pietro, il 4 marzo 1790.  Quest’ultimo fu pubblico notaio, ed anch’egli era nato in parrocchia di S. 
Giacomo dall’Orio. Nemmeno la famiglia Colombo di cui ci occupiamo ebbe la gloria di produrre il 
Cancellier Grande Giovanni. Vedi Colomba  (Campiello de lla). 
C  indice  
Colonna (Calle)  ai SS. Ermagora e Fortunato.  
Desunse probabilmente il nome da qualche antica colonna, ora più non esistente, poiché i catasti ed 
i traslati di proprietà, nominando le pross ime case, le dicono poste «alla colonna».  Qui pure 
troviamo anticamente una strada chiamata «Calle dell’Osmarin alla Colonna».  
C  indice  
Colonne (Rio Terrà, Sottoportico delle)  a S. Marco, presso la «Calle  dei Fabbri».   
Alcune colonne, o meglio pilastri, sorreggono tuttora in questo sito le case. Il «Rio delle Colonne»  a 
S. Marco fu interrato nel 1837, e distrutto il Ponte ch’eravi sopra, e che dicevasi delle «Campane»  
da una vecchia fonderia di campane, co ndotta dalla ditta Castelli e Dalla Venezia.  
Altre strade di Venezia portano per la medesima ragione il nome medesimo.  
C  indice  
Colonnella (Calle)  all’Angelo Raffaele.  
Leggasi, come nelle meno recenti to pografie, «Calle delle Colonnelle, o Colonnette»,  da alcune 
piccole colonne che qui sorgevano. La Descrizione della contrada dell’Angelo Raffaele pel 1661 
segna varie casette qui poste «sotto le colonne».  Esse dicevansi le «colonne de S. Bastian» perché 
prossime alla chiesa di S. Sebastiano.  
C  indice  
Colonnette (Sottoportico, Fondamenta)  alla Maddalena.  
Il Sottoportico s’appoggia tuttora ad alcune colonne, che, per essere piccole, hanno nome 
diminutivo.  
C  indice  
Colori (Calle dei)  a S. Leonardo.  
La Descrizione della contrada di S. Leonardo pel 1661 ricorda che in «Calle dei Colori»  c’era la 
casa di «donna Felicita relitta de M. Anzolo Balbi dai colori».  Il nome trovasi altrove ripetuto, 
avendo esistito in Venezia nei tempi andati molte fabbriche per ottenere il verderame, il cinabro, il 
prussiato di ferro ecc. Nel «Ristretto Generale di tutte le parti della Scuola dei Merciai sino il 22 
settembre 1612», che si conserva nel R. Archivio Generale, troviamo circa «quei dai Colori, 
Battioro Stagnoli, e Taglia Verzìni»  i cenni seguenti: «Questi sono stati sempre soggetti alla nostra 
scola perché nella loro botega tengono tutte le cose aspettanti alla medesima, c ontro quali in 
diversi tempi sono nate molte contese pretendendo separarsi da noi, che non li è sortito». Essi 
nulladimeno avevano raggiunto il loro scopo verso il fine della Repubblica, poiché allora, come si 
rileva dalla Statistica del 1773, e dal manosc ritto d’Apollonio Dal Senno, i «Battioro Stagnoli»,  in 
cui comprendevansi i fabbricatori e venditori di colori, formavano un’arte distinta dai Merciai. 
Rileviamo poi dalla «Guida»  del Coronelli che si raccoglievano in chiesa di S. Francesco della 
Vigna, ne lla così detta «Cappella Santa»,  ove il 5 agosto solennizzavano la festività della Madonna 
della Neve loro protettrice.  
Un braccio della «Calle dei Colori»  chiamasi pure «Mosto».  Vedi Mosto  o dei Colori  (Calle).  
C  indice  
Coltrera (Corte)  a Castello.  
Si denominò probabilmente da qualche fabbricatore di coltri. Un «Cristoforo q.m. Domenico di 
Benedetti»,  ricco «coltrer»,  dalla parrocchia di S. Pietro di Castello, fece  il suo testamento il 9 
luglio 1481, beneficando il convento di S. Domenico di Castello, ed altri conventi della città. Da 
tale testamento si rileva ch’egli aveva parecchie case in parrocchia di S. Pietro, e beni in Mestrina.  
I «Coltreri»,  in virtù della l egge 12 settembre 1502, vennero uniti ai «Fustagneri»,  e radunavansi in 
chiesa di S. Bartolammeo, sotto il patrocinio dell’Invenzione della SS. Croce.  
C  indice  
Comare (Sottoportico e Corte della)  a S. Cas siano.  
Secondo il Gallicciolli, questa Corte, ora chiusa, fu così detta perché v’abitava una levatrice. Altre 
strade sono così denominate, ché anche nei tempi trascorsi di tali donne non eravi penuria. Trovasi 
che nel 1689, con terminazione 26 settembre, il Magistrato della Sanità stabilì alcune norme circa le 
donne che volevano esercitare la professione della levatrice. Ordinossi prima di tutto che esse 
sapessero leggere, e che loro si prefiggesse per testo il libro intitolato «Della Comare»;  che 
produces sero un certificato d’aver per due anni assistito alle dimostrazioni delle sessioni 
anatomiche, relative alla loro arte, e quello di due anni di pratica presso una levatrice approvata; che 
subissero finalmente un esame, a cui presiedeva il Protomedico, ess endo presenti i Priori del 
Collegio dei Medici, e due levatrici distinte, ciascuna delle quali poteva aggiungere alle 
interrogazioni del Protomedico «quanto credesse proprio e necessario».  In ramo d’ostetricia si 
distinse principalmente il chirurgo Giovann i Menini, costruttore a proprie spese d’una camera 
ostetrica così abbondante e giudiziosa che il Veneto Senato acquistolla ad uso pubblico, chiamando 
il Menini medesimo nel 1773 ad insegnare l’ostetricia tanto alle donne che volevano far le levatrici, 
quan to ai chirurghi. D’allora in poi anche questi ultimi occuparonsi ad assistere le partorienti, il che 
prima succedeva di rado, e con esito poco felice.  
C  indice  
Comello (Calle)  a S. Canciano.  
C  indice  
Condulmer  
Vedi Gondulmer . 
C  indice  
Confraternita (Campo della)  a S. Francesco della Vigna.  
Qui sorge un edificio del secolo XVII, destinato alle riduzioni della Confraternita delle Sacre 
Stimmate, sotto l’invocazione di S. Pasquale Baylon. Questa confraternita incominciossi a 
raccogliere il 19 settembre 1603, e, per testimonio della «Cronaca Sacra e Profana»,  contava nel 
secolo  passato 250 soci. Avea sepoltura nella prossima chiesa di S. Francesco della Vigna 
coll’epigrafe: sepoltura degli confratelli della scuola del beato pasqual a benefizio dei defunti unita 
et aggregata all’arciconfraternita delle sacre stimmate di s. france sco in roma mdclxxi. All’epoca 
napoleonica venne soppressa, ma poscia risorse nel 1815, e fiorisce tuttora.  
C  indice  
Console (Calle del)  a S. Maria Formosa.  
Non si sa dove il Berlan abbia pescato la noti zia che qui abitasse Paolo Vedova, console di Francia 
in Venezia. Questi abitava, come si scorge nelle Condizioni del 1661, in parrocchia di S. Marina, 
della qual chiesa era procuratore, ed in quel tempo la Calle di cui si tratta non portava ancora 
l’attua le denominazione. Essa fu così detta soltanto dopo la metà del secolo trascorso, quando cioè 
vi aveva domicilio il console d’Olanda. «Agostin Zerletti, deputato alla consegna delle pubbliche 
strade» , partecipò il 16 maggio 1766 ai «Provveditori di Comun»  d’essersi trasferito nella 
«pubblica Calle denominata del Console d’Olanda, in Calle Longa a S. Maria Formosa»,  allora 
nuovamente selciata, e d’aver fatto «con le solite formalità le consegne e le intimazioni» ai vicini, 
fra i quali eravi «l’Ill.mo Consolo d’Olanda» . È probabile che egli fosse Giovanni Ros, il quale dai 
traslati del 1760 appare console d’Olanda in Venezia, e morì in parrocchia di S. Maria Formosa il 
28 luglio 1767.  
C  indice  
Consorti (Calle)  ai Gesuiti.  
Questa strada, ora chiusa, prese il nome da stabili che le monache di Santa Catterina possedevano in 
consorzio colla famiglia Catena. Vedi la loro notifica del 1661. Perciò un tempo v’era in prossimità 
la «Calle Consorti e Catene»,  nonché il «Ramo Catene»,  vie che avevano comunicazione fra loro, e 
si convertirono in terreno da legname.  
Giusta l’Anagrafi pel 1642, un Antonio Cadena, o Catena, cittadino, abitava in parrocchia dei SS. 
Apostoli. È probabile che questi fosse della medesima famiglia , la quale produsse Tommaso 
Cadena figlio d’Alessandro, mercadante, morto nel 1546, e sepolto con epigrafe nella chiesa dei 
Crociferi, rifabbricata poscia dai Gesuiti. Troviamo pure nei Necrologi Sanitarii un Nicolò Cadena, 
frate Crocifero, morto il 27 gen naio 1621, nonché una Laura Cadena, priora dell’ospedaletto dei 
Crociferi, morta l’8 novembre 1630.  
C  indice  
Consorzi (Ponte dei)  a S. Marco.  
C  indice  
Contarina (Sottoportico e Corte, Ramo Primo Corte, Ramo Secondo Corte)  a S. Moisè.  
In «Ramo Secondo Corte Contarina»  scorgesi l’arma Contarina replicatamente sculta sul muro, e 
leggesi nelle cronache che, fino dal secolo XIV, un Marin Contarini, figlio di Nicolò, abitava a S. 
Moisè.  
Esiste una legge del 1502 per cui le meretrici furono espulse da «Corte Contarina».  
Il Gallicciolli fa menzione d’un incendio avvenuto il 14 decembre 1749 dal fornaio in «Corte 
Contarina».  
Per ultimo, nel codice Cicogna 1166 int itolato: «Memorie di Casi avvenuti a Venezia»,  leggiamo: 
«Grimani Passarella il 27 Aprile 1782 alle ore 7 in Corte Contarina fu ferito da uno in tabaro».  E 
più sotto: «Fu preso in Piazza certo Leonelli il quale si dice che era agente del Grimani ferito, e 
che lo abbia così tentato d’uccidere perché gli aveva intimato il rendimento di conto».  
Per la famiglia, che così denominò queste, ed altre vie di Venezia, vedi l’articolo seguente.  
C  indice  
Contarini (Calle e Ramo, Corte)  a S. Benedetto.  
Mettono ad un palazzo, che ha un ornatissimo prospetto sul «Rio di S. Luca» , di stile lombardesco, 
e forse opera di Sante Lombardo. Questo palazzo che, come si scorge da alcuni avanzi, era 
anticamente di stile archiacuto , apparteneva in origine ai Corner. Col progresso del tempo l’ebbero i 
Contarini, dai quali passò per eredità nei Mocenigo.  
Vuolsi che gli Aurelii Cotta di Roma, spediti come prefetti del Reno, dessero origine ai Contarini, 
così detti quasi «Cotta Rheni»,  oppure quasi «Conti del Reno».  È indubitato che questa famiglia 
ritrovossi fino dai primi tempi in Venezia, ove produsse non meno di otto dogi. Domenico, eletto 
nel 1043, acquistò la Dalmazia, espugnando Zara ribelle, ritolse Grado al patriarca d’Aquileia,  e 
fabbricò la chiesa ed il monastero di S. Nicolò del Lido. Andrea è lodato nelle cronache per la 
continenza dimostrata nel fatto seguente. Aveva egli ottenuto in gioventù un amoroso 
abboccamento con una monaca della Celestia, ed era là per venire agli at tenti suoi, quand’ecco, 
vistole brillare in dito un anello, gli venne capriccio di chiederle perché ella, insieme coll’altre 
monache, costumasse di portarlo. E sentendosi rispondere, essere quello un simbolo delle loro 
nozze con Cristo, tosto pentissi dell ’azione che stava per intraprendere, laonde, colto il pretesto 
d’aver dimenticato in gondola il portafoglio, s’involò dal convento, e nel corritoio (trascriviamo ciò 
che dicono le cronache) vide un Crocefisso abbassare il capo in atto di ringraziarlo, ed i n visione gli 
fu predetto il soglio ducale, a cui salì nel 1367, e che illustrò col ricupero di Chioggia, e colla 
disfatta della flotta genovese nel 1380. Altri dogi Contarini sono celebri, come Nicolò per l’erezione 
sotto di lui avvenuta nel 1631 del magn ifico tempio della Salute, e Carlo per la vittoria riportata nel 
1655 dai Veneziani ai Dardanelli. La famiglia Contarini, che si divise in 18 rami, diede il nome a 
parecchie strade di Venezia. Lo splendore che essa acquistò pegli uomini illustri citati, e per tanti 
altri, che, sebbene non cinsero il capo del berretto ducale, pure si distinsero nella carriera 
ecclesiastica, civile, e militare, venne in parte oscurato da quell’Andrea, da altri chiamato Giacomo, 
decapitato il 21 marzo 1430 fra le due colonne d ella «Piazzetta»,  perché, avendo chiesto il 
capitanato del Golfo, ed avendone riportato un rifiuto, aspettò che il doge Foscari calasse alla chiesa 
di S. Marco, e lo ferì gravemente sul naso. Da ciò il ramo a cui esso apparteneva venne chiamato 
«Contarini dal naso».  
Contarini (Fondamenta).  
Vedi Gasparo Contarini . 
C  indice  
Contarini Corfù (Calle)  ai SS. Gervasio e Protasio.  
Un altro ramo della famiglia Contarini, dell a quale dicemmo più sopra, possedeva in questo sito due 
palazzi uniti, il primo archiacuto, eretto nel secolo XIV, che anticamente apparteneva alla 
cittadinesca famiglia Ragazzoni, ed il secondo architettato dallo Scamozzi nel 1609. Questo ramo 
era soprann ominato «dai Scrigni»  pei varii scrigni che, secondo il Fontana, aveva nel suo palazzo 
posto nel villaggio di Piazzola. Il palazzo di Piazzola venne fondato dai Carraresi, ma passò nei 
Contarini in virtù del matrimonio, successo nel secolo XV, fra Nicolò C ontarini da S. Cassiano, 
celebre giureconsulto, e Maria figlia di Giacomo da Carrara, che, collo strumento 24 febbraio 1418, 
in atti «Giacomo q. Mistro Clemente di Padova»,  portò in dote al marito i villaggi di Piazzola, S. 
Angelo, e Sala.  
Celebrandosi nel  1524 le nozze di Vienna, nipote al doge Andrea Gritti, con Paolo Contarini, gli 
sposi, dopo la cerimonia ecclesiastica nella basilica di S. Marco, e dopo solenne banchetto in 
Palazzo Ducale, montarono, con numerosa comitiva di dame e cavalieri, sul bucint oro, ove 
s’intrecciarono liete danze, e fra il suono delle musiche, e lo sparo delle artiglierie, arrivarono al 
palazzo dai Scrigni ai SS. Gervasio e Protasio, adorno dall’alto al basso da tappeti ed arazzi, nelle 
sale del quale, splendenti per molti lumi,  si diede principio ad una splendida festa di ballo.  
Quanto all’aggiunto «Corfù»,  esso potrebbe derivare da una famiglia così cognominata, trovandosi 
che negli antichi catasti la Calle è semplicemente detta «del Corfù».  Nondimeno il defunto cav. 
Cicogna vo lle avvisarci per iscritto, essere sua opinione che questo aggiunto invece dipenda da uno 
dei patrizii Contarini, il quale sostenne la carica di «General d’Armi»  nell’isola di Corfù.  
C  indice  
Contarini de l Bovolo (Calle ecc.).  
Vedi Maltese . 
C  indice  
Contarini o del Botter (Fondamenta)  a S. Stin.  
Dalla Descrizione della contrada di S. Stefano Confessore, o di «San Stin»,  pel 1713, è qui posta la 
«casa dominical del N. U. Piero Contarini»,  e d «el N. U. Abate Camillo Contarini».  
Per la seconda denominazione vedi Botter  (Sottoportico del).  
C  indice  
Conterie (Calle delle).  
C  indice  
Convento (Fondamenta del)  ora Campazzo a S. Sebastiano.  
Trasse il nome dalla sua vicinanza all’ex convento di S. Sebastiano. Vedi S. Sebastiano  (Ponte, 
ecc.). Questa Fondamenta, pell’interramento del Rivo, trasformossi in «Campazzo».  Vedi 
Campazzo . 
C  indice  
Convertite (Fondamenta, Rio delle)  alla Giudecca.  
Circa alla metà del secolo XVI s’eresse alla Giudecca un piccolo oratorio sacro a S. Maria 
Maddalena con annesso convento destinato a quelle peccatrici che, pentite dei loro trascorsi, 
volevano dedicarsi al servigio di Dio sotto la regola di S.  Agostino. Primo rettore e governatore 
dell’istituto fu un prete chiamato Pietro Leon da Valcamonica, il quale, dopo qualche anno, 
convinto e confesso d’aver avuto commercio carnale con venti di quelle recluse, e d’aver affogato i 
frutti dei suoi colpevoli  amori, venne decapitato, ed abbruciato in «Piazzetta S. Marco»,  fra le 
colonne, il 10 novembre 1561. Egli, prima di morire, volle dal palco di giustizia dirigere al popolo 
un discorso, conservatoci nel codice Cicogna 2082, in cui, pur confessando i propri  peccati, dichiarò 
di morire fermo nelle credenze cattoliche, ed attestò l’innocenza della madre abadessa, che però 
dovette finire i suoi giorni in carcere il 27 decembre 1564. L’oratorio delle Convertite venne in 
seguito ristaurato a spese di Bartolammeo Bontempelli dal Calice, ricchissimo mercadante, ed ebbe 
consecrazione nel 1579 per mano del patriarca Giovanni Trevisan. Nel principio del secolo presente 
restò poi secolarizzato insieme al convento, che si fece servire ad ospitale militare. Ora però trova si 
restituito al divin culto, avendosi ridotto nel 1856 il convento a carcere femminile. È noto come le 
Convertite nel secolo XVI si occupassero eziandio nell’imprimere libri, e come esistano tuttora 
alcune edizioni uscite dai loro torchi.  
Nel 1643, 14 lug lio, il gentiluomo inglese Giovanni Bren, o Brin, addetto all’ambasciata 
d’Inghilterra, presa una gondola da traghetto, stava per asportare dal monastero delle Convertite una 
monaca, che aveva già messo sotto il «felze»,  coperta con un drappo, allorquando i barcaiuoli, alle 
grida dell’altre monache, ricusarono di muovere la barca, e così l’intrapresa andò fallita. Il Bren 
perciò dovette stare in prigione sei mesi, dopo i quali venne assolto sotto la scusa d’essere giovane 
alquanto inesperto, e gabbato da un a vecchia ruffiana, per nome Margherita Locarda, la quale fu 
condannata a 4 anni di carcere.  
C  indice  
Coppo (Corte del)  o del Forno  a S. Luca.  
Si chiama negli Estimi «Corte di cha Coppo»,  ed era sottopos ta alla parrocchia di S. Paterniano. 
Fino dal secolo XIII vivevano un «Malgherito Coppo»,  ed un «Marco»  suo figlio «da S. 
Paternian».  Anche nel 1514 i Coppo notificarono ai X Savii di possedere una «casa da statio»  in 
parrocchia di S. Paterniano. Fortunato  Olmo scrisse un breve, ma favoloso trattato, ancora inedito, 
sopra l’indicata famiglia, facendola derivare da Coppeo re della Grecia, i cui discendenti, dopo la 
guerra Troiana, passarono in Calabria, di là a Roma, quindi a Caorle, ed a Venezia, ove nei pr imi 
tempi esercitarono il tribunato, e poscia si resero illustri per un Pasquale nel 1150 abbate di S. 
Giorgio Maggiore, nel 1156 vescovo di Jesolo, e nel 1171 ambasciatore ad Emmanuele imperatore 
di Costantinopoli. I Coppo restarono del Consiglio nel 1297 , e si estinsero nel 1708.  
Pell’altra appellazione «del Forno»  vedi Forno  (Calle del).  
Anche a Castello havvi una «Calle Coppo»,  detta negli Estimi «di cha Coppo».  Una Catterina, 
vedova di Bartolammeo Coppo dal confin di S. Pietr o di Castello, fece il proprio testamento 
l’ultimo di luglio 1329, in atti di Pietro Foscolo, prete di S. Martino, lasciando la sua casa 
dominicale di Castello ad un Nicolò Miglioranza, e beneficando il prossimo convento di S. 
Domenico. Un Antonio Coppo da  S. Pietro di Castello era poi confratello della Scuola Grande di S. 
Maria della Misericordia («Mariegola»  dal 1308 al 1499). Questi probabilmente è quell’ «Antonius 
Copo q. Marini de confinio S. Petri de Castello»,  il quale, con sentenza 5 maggio 1406, ve nne 
condannato a 300 lire di multa per aver ferito nella faccia al «Traghetto di S. Gregorio»  Albertino 
di Verga, Priore dell’ospitale di S. Vito.  
I Coppo da Castello non erano di sangue patrizio.  
C  indice  
Coppo (Corte)  a S. Antonino.  
Leggasi «Coco»,  o «Cocco»  essendoché le Descrizioni della contrada di S. Antonino chiamano 
questa località «Corte di Cà Coco»,  e dimostrano che non la famiglia Coppo, ma la Cocco, qui 
possedeva varie case.  
Per tal famiglia v edi Coco detta del Remer  (Calle).  
Racconta il Sanudo nei suoi «Diari»  un atroce misfatto commesso nelle case dei Cocco a S. 
Antonino. Una Bernardina colà domiciliata, moglie già da 22 anni di un «Luca da Montenegro , dito 
zudio» , lo stese morto a terra il dopo pranzo del 1° maggio 1521 con replicate ferite sulla testa, e, 
minacciata la figlia primogenita, piangente pell’avvenuto, seppellì il cadavere sotto una scala 
coll’aiuto d’un Tommaso suo cugino. Poscia, per dil eguare i sospetti, fece capo da un parente 
dell’ucciso, fingendo d’aver ricevuto da Loreto una lettera che avvisavala, essersi colà recato il 
marito in pellegrinaggio. Il parente, avendo scritto a Loreto, e conosciuta la falsa lettera, corse a 
partecipare i proprii sospetti alla giustizia. Tosto dopo Vincenzo Zarla, ospite in casa di Bernardina, 
a cui essa aveva svelato il proponimento di disotterrare il cadavere del morto per riseppellirlo in 
luogo più sicuro, denunziò il fatto, che venne confermato dalla figlia, e confessato in seguito dalla 
donna, la quale ai 3 agosto dell’anno medesimo 1521, fu condotta sopra una «peata»  pel «Canal 
Grande»  a S. Croce, gridando un banditore il di lei delitto, tratta poscia a S. Antonino, ove patì il 
taglio della mano dest ra, e quella appiccata al collo, posta frammezzo le due colonne della 
«Piazzetta»,  ove venne uccisa, e messa a quarti, destinati ad affiggersi nei soliti luoghi. Nota il 
Sanudo che essa morì «con stento, datoli del cortello nel cuor e nella gola, et tamen si moveva».  
Nota pure che questo fu il primo esempio di donna squartata in Venezia.  
C  indice  
Corali . 
Vedi Coralli . 
C  indice  
Coralli e Bollani (Calle)  a S. Apollinare, presso la «Calle del Perdon».  
Sospettiamo che qui si lavorassero, o si vendessero coralli, trovandosi nei Necrologi Sanitarii 
decessa il 5 decembre 1630 in parrocchia di S. Apollinare un’ «Ottavia dai C oralli».  
Quanto alla seconda denominazione, essa proviene, senza dubbio, dalla patrizia famiglia Bollani, un 
«Zuane»,  ed un «Zambatta»  della quale notificarono nel 1740 di possedere in «contrà di S. Aponal, 
in Calle del Perdon»,  una casa e bottega, appigio nata agli «eredi di Simon Bernardo».  
Per la famiglia Bollani, vedi Bollani  (Fondamenta).  
C  indice  
Corazzeri (Ramo)  a S. Antonino.  
Un «Antonio Manfredo corazer»  da S. Antonino  era nel secolo XIV confratello della Scuola grande 
di S. Giovanni Evangelista («Mariegola»  dal 1344 al 1366).  
Il «Ramo dei Corazzeri»,  girando per di dietro, riusciva anticamente in parrocchia di S. Giovanni in 
Bragora, sopra una Fondamenta, chiamata pur essa dei «Corazzeri»,  la quale, mediante un Ponte del 
medesimo nome, comunicava colla «Calle»,  col «Ramo Calle»,  e col «Sottoportico dei Corazzeri»,  
tuttora sussistenti per andare in «Calle del Pestrin»,  verso S. Martino. Tanto la Fondamenta, quanto 
il Pon te, scomparvero, quando, interrato il Rivo, formossi la così detta «Salizzada del Pignater».  
Anche in parrocchia di S. Giovanni in Bragora morì il 27 agosto 1576 un «Geronimo de Piero 
corazer»,  ed altri di tali artieri stanziavano nella prossima parrocchia  di S. Martino.  
Esiste una legge del 1347, 21 agosto, con cui ordinavasi che nessun «spader, marzer»,  od altra 
persona, che non fosse «corazer»,  potesse lavorare di corazze, coprirle di nuovo, o venderne, ma 
soltanto acconciarle, sotto pena di L. 100 da pa garsi alla «Giustizia Vecchia».  
C  indice  
Corbetto (Calle)  all’Angelo Raffaele.  
La famiglia Corbetto, diffusa tanto nella parrocchia dell’Angelo Raffaele, quanto in quella di S. 
Nicolò, produsse quel Dom enico Corbetto, il quale concorse nel 1639 alla carica di doge, o gastaldo 
dei «Nicolotti».  Questa famiglia, giusta le Descrizioni della parrocchia dell’Angelo Raffaele pel 
1713, abitava nella Calle di cui facciamo parola. Anche «Agostin Zerletti deputato alla consegna 
delle pubbliche strade» , dando parte il 19 settembre 1759 ai «Provveditori di Comun»  di coloro ai 
quali aveva consegnato la prossima «Fondamenta della Pescaria»,  allora nuovamente selciata, 
nomina «Vincenzo e Francesco Corbetto»,  domiciliati «sotto il portico de Calle Corbetto».  
C  indice  
Cordaria  a Rialto.  
Dai fabbricatori di corde, che occupavano 17 piccole botteghe qui poste. I «Cordaroli»  (fabbricatori 
di corde) erano uniti ai «Filacanevi » (filatori di canape), ridotti in corpo nel 1450, e soliti a 
radunarsi per le loro divozioni in chiesa di S. Chiara, sotto il patrocinio di S. Ubaldo. I venditori di 
tele, dovendo rispettare quest’arte, non potevano tenere corde e spago. Perciò il vendito re di tele 
Giacomo Nascimben ebbe d’uopo di speciale licenza dalla Giustizia Vecchia per tenere corde e 
spago a comodo del Fondaco dei Tedeschi, colla condizione però di comperare tali merci dai 
«Filacanevi»  (Parte della «Giustizia Vecchia»  24 aprile 1548) . Altre consimili licenze si diedero il 
22 agosto 1548 ad Agostino Casson, ed il 16 luglio 1569 a Girolamo Nascimben, figlio del 
succitato Giacomo. L’arte dei «Filacanevi»  era riserbata ai soli Veneziani, e nel 1773 contava 210 
botteghe, 300 capi maestri, e 42 garzoni.  
In «Cordaria»  divampò la sera del 10 gennaio 1513 M. V. un terribile incendio, che distrusse quasi 
tutto Rialto. Marcantonio Michiel nei suoi «Diarii»  inediti, dopo aver raccontato un altro incendio 
successo nella stessa sera ai Crociferi, co sì continua: «Item in detta ora entrò il fuoco in Rialto dalla 
banda della Cordaria, e bruciò tutto il Rialto, eccetto la chiesa di S. Giacomo et i Camerlenghi, e 
durò l’incendio tutta la notte, e molto del giorno seguente, et arrivò sino a S. Silvestro, e  bruciò 
tutti gli Uffizi et il Fondaco della Farina, e la chiesa di S. Giovanni, e se non fosse stato spento 
dalla Maestranza dell’Arsenale, era andato fino a S. Aponale, e saria andato fino a S. Polo. Il 
quale incendio fu di tanto danno che tutte le rovin e già avute da quindici anni pareano nulla, 
imperciocché, oltre che si persero molti libri pubblici, e denari, e robe di mercadanti ch’erano nelle 
volte che non si poteano riparar così presto, si disviò la terra dalle faccende, che non si vedea 
modo di tra rre un ducato per sostentare la guerra, oltre che si aveva dubbio di qualche suscitatione 
di qualche ghiotto, talché furono istituite guardie, e per li sestieri, e attorno Rialto, e massime 
acciocché le robe dalle ruine non venissero tolte».  
C  indice  
Cordellina (Ramo)  ai Servi, sulla «Fondamenta degli Ormesini».   
Un Gaspare Gatti notificò nel 1713 d’appigionare una casa sulla «Fondamenta degli Ormesini»  alle 
«sig. Anzola e sorella Cordellina».  
C  indice  
Cordoni (Calle dei)  a S. Canciano, in «Birri».   
Il fabbricare cordoni, galloni ecc., spetta all’arte dei «Passamaneri».  Ed appunto un «Valentin 
passamaner» stanziava in «Calle dei Cordoni»,  in «Birri»,  l’ann o 1661. I «Passamaneri»,  eretti in 
corpo nel 1593, avevano scuola di divozione presso la chiesa dei Crociferi (poscia dei Gesuiti), 
sotto il patrocinio dell’Angelo Custode. Dividevansi in tre colonnelli, cioè da «Lizzi»,  da «Molin 
dopio» , e da «Molin ugnol o». Essi nel 1663 presentarono una supplica al Collegio dell’Arti, 
acciocché chi non era ascritto al loro corpo non potesse fabbricare «cordoni di seda con molinelli ed 
altri ordegni»  ecc. Nel 1773 contavano 205 telai in lavoro, e 153 senza, 42 botteghe, 5 5 capi 
maestri, 36 lavoranti, e 4 garzoni.  
C  indice  
Coreggio (Calle, Corte)  a S. Cassiano.  
La famiglia Coreggio, che, forse per adulazione alcuni fecero discendere dai signori di Correggio, 
era originari a di Bergamo. Venuta a Venezia, aprì bottega da merci sotto il Fondaco dei Tedeschi, 
all’insegna delle tre cinture, o coregge, le quali pure innalzò nel proprio stemma gentilizio. I 
continuatori del Barbaro incominciano l’albero di questa famiglia da un Or azio domiciliato a S. 
Cassiano. I di lui figli «Agostin e Zandonà» , nato il primo nel 1604, ed il secondo nel 1608, 
offrirono, nel 1646, 100 mila ducati alla Repubblica pei bisogni della guerra di Candia, laonde 
vennero ammessi coi discendenti al patriziat o. Essi dissero nella supplica per ottenere la Veneta 
nobiltà che già correva il secondo secolo da che la loro famiglia era in Venezia. Questi due fratelli, 
pochi anni dopo, comperarono pure la casa, ove presero ad abitare, «in contrà de S. Cassan, in 
Calle della Regina, sora Canal Grando».  La linea dei Coreggio di Venezia andò estinta in un 
«Zandonà q. Orazio»,  che si uccise con un colpo di pistola il 25 giugno 1738, restando erede del 
palazzo un’altra linea domiciliata prima a Napoli. Perciò «Agostin Core gio q. Piero da Napoli»  
notificò nel 1740 ai X Savii, fra gli altri suoi beni, «una casa in contrà de S. Cassan, in Calle della 
Regina, dove attualmente abito, e serve tutta per uso di mia famiglia; guarda sopra Canal 
Grande».  
In ca’ Coreggio a S. Cassiano  si sviluppò il 2 novembre 1758, a 4 ore di notte, un fiero incendio, 
che avrebbe recato danni considerevoli se non fosse stato ben presto domato.  
C  indice  
Corelie (Rio delle)  a S. Girolamo.  
Forse dalla famiglia Corelia, una di quelle che nel secolo XIV vennero a Venezia da Lucca col 
setificio.  
C  indice  
Corfù (Calle)  ai SS. Gervasio e Protasio.  
Vedi Contarini . 
Corfù (Calle ) a S. Tomà.  
Una persona che sia girovaga, instabile, e leggiera suolsi dire nel nostro dialetto «mato come un 
corlo»  (arcolaio), ed anche «corlo»  soltanto. Ciò premesso, vorrebbe il continuatore del Berlan che 
comunemente venissero onorate di tale epitet o alcune sgualdrinelle, altre volte qui domiciliate, e 
che da ciò derivasse il nome alla via. A noi però sembra maggiormente probabile che qui ci fosse un 
fabbricatore di «corli».  A conferma della nostra opinione citiamo la notifica, che nel 1582 fecero 
dei loro beni i fratelli Alvise e Marco Giustinian, nella quale dichiararono di possedere una casa in 
parrocchia di «S. Tomà»,  appigionata a «Gasparo dai Corli».  
C  indice  
Corner (Calle)  a S. Polo.  
Sorgeva in questa situazione un antico palazzo, che era soprannominato, secondo il Gallicciolli, 
«del Cagnon»,  e che, come scrive il Cappellari, venne donato dalla Repubblica nel 1349 a Giacomo 
da Carrara, signore di Padova. Sorta inimicizia fra Francesco il Vecch io, figliuolo di Giacomo, e fra 
i Veneziani, questi gli confiscarono il palazzo medesimo, e ne fecero regalo nel 1388 al generale 
Giacomo dal Verme. Un decreto di quest’anno ha le seguenti parole: «Pro majori honore ipsius 
domini Jacobi donetur ei domus no stri communis posita in S. Paulo quae fuit quondam d.ni 
Francisci de Carraria».  Morto Giacomo dal Verme, l’edificio passò in mano di Luigi, od Alvise di 
lui figlio, quindi nel 1439 in quella dell’altro generale della Repubblica Erasmo, o Stefano, da 
Narni,  detto Gattamelata. L’ebbe finalmente nel 1454 Francesco Sforza duca di Milano, dal quale 
passò in un ramo della famiglia Corner. Una cronaca di famiglie patrizie Veneziane (Classe VII, 
Cod. 721 della Marciana), scritta nel 1490, parlando del Gattamelata, così si esprime: «Foli donato 
la casa fo del conte Alvise dal Vermo sul campo de San Polo, et dappoi fo data al conte Francesco 
Sforza duca de Milan, et hora è in casa de m. Zorzi Corner el cavalier».  Questo Giorgio Corner era 
fratello della celebre Catter ina regina di Cipro, ed egli ebbe il palazzo per un cambio successo fra 
Marco di lui padre, e lo Sforza. Vedi Duca  (Corte, Rio del). È da supporsi che fabbrica così antica 
dovesse risentirsi frattanto delle ingiurie del tempo, per  cui Giovanni Corner, figlio del predetto 
Giorgio, dopo essere stato nel 1509 ambasciatore all’imperatore Massimiliano, pensò a rialzarla di 
pianta, commettendo l’opera all’architetto Sanmicheli. Il ramo dei Corner onde si fa parola venne 
ad estinguersi ne l 1799 in un altro Giovanni q. Francesco, che nel 1787 aveva maritato la figlia 
Laura con Alvise Mocenigo, ragione per la quale il palazzo venne posteriormente dai Mocenigo 
posseduto. A questo Giovanni Corner si attribuisce la bizzarra idea d’aver converti to l’unico 
ingresso sul «Campo»  nei due attuali uniformi, acciocché per uno passassero i vivi, e pell’altro gli 
estinti della famiglia si conducessero alla sepoltura.  
I Corner, o Cornaro, autori del nome che portano varie delle nostre vie, discendono, come  si crede, 
dai Cornelii di Roma, donde trasmigrarono a Rimini, e quindi a Venezia in epoca rimota. Di essi 
così parla il Capellari nel «Campidoglio Veneto»:  «Fu questa nobilissima casa una delle prime 
dodici, delle quali venne anticamente composto il corpo  della Nobiltà Patritia di Venetia, et così in 
ogni tempo ha prodotto larga copia di Cardinali, Prelati, Dogi, Procuratori di San Marco, 
Generali, Senatori, et altri soggetti insigni, che fra tant’altre la rendono chiara e distinta; né 
mancarono alla stess a gli honori regii, mentre Catterina, figlia di Marco Cornaro, fu coronata 
Regina di Cipro. Furono poi nella famiglia Cornaro le Signorie e Dominii d’Argo, di Napoli, e altri 
luoghi della Morea. Hebbe feudo sopra Negroponte, e fu signora dell’isola di Scar panto, d’Arbe, et 
della Piscopia, castello nel regno di Cipro, o, come altri vogliono, isola dell’Arcipelago, et in oltre, 
essendo, per opera di Giorgio Cornaro, pervenuto il regno di Cipro in potere della Repubblica, 
furono allo stesso donati 14 Casali in  quell’isola, chiamati la Commenda Piccola; indi, vacata la 
Commenda Grande, fu parimenti donata a questa casa con obbligo di conoscere li cavalieri di 
Rodi»  ecc. 
Per Caterina Corner, regina di Cipro, vedi Regina  (Calle della), e per Elena Corner, donna celebre 
per dottrina ed innocenza di vita, vedi Memmo o Loredan  (Calle).  
C  indice  
Corner (Calle)  o del Magazen  a S. Samuele.  
La descrizione della contrada di S. Samuele, fatta nel 1713, pone in «calle di Ca’ Corner»  la «casa 
propria del N. U. Ger.o Corner fu de ser Gerolamo», aggiungendovi un «bastion da vin, Capo 
Zuane Martinelli», proprietà del medesimo Corner. Il palazzo Corner guarda colla  facciata il 
«Canal Grande».  In esso prese alloggio il 30 gennaio 1484 Leonetto, figlio naturale del duca di 
Bari, giunto a Venezia con 300 persone di seguito. E nel 1503 vi aveva sede Angelo Leonini, 
vescovo di Tivoli, e legato apostolico presso i Venezia ni. 
Nella corte esterna di detto palazzo ammirasi una bella «vera»  di pozzo di stile moresco.  
C  indice  
Corner Flaminio (Campiello).  
Vedi Flaminio Corner . 
C  indice  
Corner Zaguri (Ponte e Fondamenta)  a S. Maurizio.  
Ebbero il nome dal palazzo Corner, detto per la sua magnificenza la «Ca’ Granda»,  il quale è al 
termine della Fondamenta, e dal Palazzo Zaguri che è più pros simo al Ponte. Venne il primo 
fondato da un Bartolammeo Malombra, ricchissimo cittadino Veneziano, che viveva nel 1450, e che 
perciò era detto «il Malombra da la bella casa».  Poscia fu comperato per 22 mila ducati da Giorgio 
Corner fratello della regina di  Cipro. Ma il 16 agosto 1532, mentre n’erano proprietari i figliuoli di 
esso Giorgio, soggiacque a grave incendio, appiccatosi ad alcune casse di zucchero, presso cui, ad 
effetto d’asciugarlo, tenevasi nottetempo del carbone acceso. Marin Sanudo, testimoni o di veduta, 
lasciò scritto nei suoi «Diari»  che allora restò in piedi «solum la riva con le colonne».  Poco dopo il 
suddetto palazzo venne rifabbricato sul disegno del Sansovino. Altro incendio patì nel 1817, dopo il 
quale ebbe novelli ristauri.  
Della fami glia Corner, o Cornaro, dicemmo più sopra.  
Il secondo palazzo, di stile archiacuto, venne fondato nel secolo XIV dalla cittadinesca famiglia 
Pasqualini. Ciò viene testificato, oltreché dalle cronache, dallo scudo gentilizio recante la lettera P 
con tre sba rre sottoposte, visibile tuttora sopra la facciata, e più distintamente sopra l’anello del 
pozzo nell’interno cortile. Questa famiglia, venuta da Milano, accumulò col traffico di panni di seta 
molte ricchezze, e mostrandosi appassionata pell’Arti Belle, ra ccolse nella propria abitazione varii 
preziosi ritratti di celebri autori, fra cui spiccava quello d’Alvise Pasqualini in vesta di scarlatto, e 
con nero cappuccio sulle spalle, dipinto nel 1475 da Antonello da Messina. Il palazzo Pasqualini 
ospitò nel 1496  il principe Giorgio Cernovich, privato dei suoi stati da un suo fratello coll’ajuto dei 
Turchi, e la di lui moglie, che era figlia di Antonio Erizzo. I Pasqualini ritennero in loro proprietà 
questo palazzo fino al 1521, 13 luglio, in cui Antonio Pasqualin i q.m. Alvise volle alienarlo per 
5400 ducati ad Alvise e fratelli Priuli, come dimostra la quietanza fatta da Nicolò Pasqualini 
procuratore di Antonio, sotto il 13 febbraio 1527 M. V. in atti del veneto notaio Sebastiano Pilotto. 
Giunto l’anno 1565, parte  del palazzo medesimo venne venduto da Giacomo Priuli, nipote di 
Alvise, a Vincenzo Pellegrini celebre giureconsulto, e fratello di Marina, sposa di Girolamo Zaguri, 
la qual parte, per disposizione testamentaria di Pietro Pellegrini, secretario dei X, figl iuolo di 
Vincenzo, passò più tardi nella famiglia Zaguri.  
L’altra parte nel 1661 era tuttora posseduta da Girolamo Priuli q.m. Francesco, il genealogista, che 
vi abitava, finché anche essa venne in proprietà dei Zaguri, che nel 1740 poterono dichiarare ai X 
Savii sopra le Decime di possedere l’intero palazzo.  
I Zaguri, nobili di Cattaro, ove anticamente chiamavansi Saraceni, avendo trasmigrato a Venezia, vi 
furono creati cittadini nel 1504, e nel 1646 salirono agli onori del patriziato. Vantarono alcuni 
militari di vaglia contro i Turchi, e negli ultimi tempi i due fratelli Pietro I Antonio, e Pietro II 
Marco. Il primo di essi, nato nel 1733, e morto nel 1806, coltivò con amore gli studi della poesia, 
ma più quelli delle belle arti, e sopra i disegni di lui rifabbricossi la chiesa di S. Maurizio, ove ebbe 
sepolcro. L’altro, cioè Pietro II Marco, esperto nelle filosofiche e letterarie discipline, fu assunto nel 
1777 alla cattedra vescovile di Ceneda, donde nel 1783 passò a quella di Vicenza. Dopo aver 
lasciato  imperitura memoria delle sue virtù, e specialmente della sua carità verso gli indigenti, morì 
nel 1810, estinguendosi in lui la famiglia.  
C  indice  
Corona (Calle, Ponte della)  a S. Giovanni Nuovo.  
Trovas i descritta nel 1713 in «Calle della Corona»,  a S. Giovanni Nuovo, la «hostaria alla Corona, 
habita Pietro Padrini, di rag. dell’Ill.mo Fran.co Briani».  
Anticamente il «Ponte della Corona»  appellavasi «Ponte Lion»  dalla patrizia famiglia Lion, l’arma 
della  quale scorgesi tuttora scolpita sopra un antico fabbricato respiciente il Ponte medesimo. 
Questo ponte fu il primo di Venezia a venire rifatto in ferro nel 1850.  
C  indice  
Corpus Domini (Campo, Fondamenta  del). 
Lucia Tiepolo, abbadessa del convento dei SS. Filippo e Giacomo in Ammiana, comperato un 
fondo in questo estremo angolo della città, fabbricò nel 1366 una chiesa di tavole, sacra al Corpus 
Domini, aiutata in ciò dal mercatante di lana Francesco Rabi a, il quale v’aggiunse alcune celle ad 
uso di convento. Lucia, vestito l’abito di S. Benedetto, con una compagna e due donne secolari, 
visse in questo ritiro per lo spazio di 28 anni. In seguito, col mezzo del beato Giovanni De 
Dominici, e le largizioni de lle sorelle Elisabetta ed Andriola Tommasini, poté fondare una chiesa 
più ampia, ed un monastero di religiose Domenicane. La fabbrica incominciata nel 1393, in un anno 
ebbe compimento. Nei primordi del secolo XV tanto la chiesa, quanto il monastero del «Corpus 
Domini» , restarono mezzo distrutti, per cui nel 1427 Martino V concesse spirituali indulgenze a chi 
con elemosine concorresse a riattarli. Nel 1440 Fantino Dandolo, poscia vescovo di Padova, fatta 
demolire la vecchia, eresse una chiesa nuova, che nel 1444 fu consecrata da S. Lorenzo Giustiniani. 
Sino al 1534 stette il monastero sotto la direzione dei pp. Domenicani, ma da papa Clemente VII fu 
assoggettato immediatamente alla Sede Apostolica, e nel 1560 da Pio IV sottoposto ai patriarchi di 
Venezia. Nel  1810 i sacri edifici vennero secolarizzati, e più tardi distrutti.  
Decretata da Urbano IV la festa del Corpus Domini nel 1264, adottolla la Repubblica pe’ suoi stati 
con terminazione 31 maggio 1295. Ordinò pure il 22 maggio 1407 che si dovesse fare in que l 
giorno una solenne processione per la «Piazza di S. Marco»,  nella qual circostanza ciascun patrizio 
camminava appaiato ad un pellegrino, e più tardi ad uno dei poveri della città. Anche anticamente la 
processione sfilava protetta da una tenda, ad ogni pa lo della quale solevasi innalzare due candele 
accese. Nelle ore pomeridiane del giorno del Corpus Domini affollatissima ne era la chiesa di gente 
per assistere all’apertura del solenne ottavario, ed alla esposizione dell’Ostia consecrata, che a tal 
effetto  la Confraternita del Sacramento, detta «Scuola dei Nobili»,  trasferiva con pompa dalla 
parrocchiale di S. Geremia. Terminata la funzione, avea luogo sul «Canal Grande»  uno di quei 
corsi di barche, appellati «Freschi», perché in essi si gode l’aura fresca,  solita nell’estiva stagione a 
spirare sull’imbrunire della sera. La processione in Piazza, ed in parte anche il «fresco»,  
conservaronsi fino a questi ultimi tempi.  
Abitò nel monastero del Corpus Domini, guardata gelosamente a vista dai bracchi del governo , 
Zurla, o Carlotta, figliuola naturale di Giacomo re di Cipro. Essa dippoi venne condotta a Padova, 
ove, circa il 1480, morì, non si sa bene se di peste, o di veleno. Dispiacquero alla Repubblica i regii 
onori del funerale, e la corona, con cui la povera donna venne sepolta, dovette andar mutata in una 
ghirlanda d’erbe e di fiori.  
Nei magazzini di legne delle monache del Corpus Domini avvenne, secondo il Sanudo, nella notte 
del 26 decembre 1511 un grave incendio a cagione d’un razzo gettato dall’opposta «Fondamenta 
della Croce».  
C  indice  
Corrente (Calle, Ponte)  a S. Sofia.  
Sono negli Estimi chiamate «Calli Correnti»  quelle che, senza ambagi, o deviamenti, guidano ad un 
punto determinato. Anticamente nella  medesima parrocchia di S. Sofia c’erano la «Calle Corrente 
alla Ca’ d’Oro» , e la «Calle Corrente verso la Chiesa».  Questa di cui parliamo chiamavasi « Calle 
Corrente di Campo dell’Erba»,  perché vicina al campo di tal nome. Essa comunicò l’appellazione 
al prossimo Ponte.  
C  indice  
Correr (Ponte e Calle, Calle)  a S. Fosca.  
Da Torcello, sullo spuntare del secolo IX, venne in Rialto la famiglia Correr, o Corraro, annoverata 
nel 1297 dal doge Pietro Gradenigo f ra quelle cui spettava l’ereditario diritto d’appartenere al 
Maggior Consiglio. Rifulse principalmente questa famiglia per le dignità della chiesa. Un Pietro 
Correr, che fiorì nel 1270, fu arcivescovo di Candia, e patriarca di Costantinopoli. Un Angelo, 
videsi il primo dicembre 1406, innalzato al soglio pontificio, sotto il nome di Gregorio XII. Beriola 
di lui sorella, sposatasi ad Angelo Condulmer, fu madre di Gabriele, divenuto anch’egli pontefice 
sotto il nome d’Eugenio IV, ed ava dell’altro pontefice Pa olo II Barbo. Antonio Correr, nipote di 
papa Gregorio XIII, morì nel 1445 in concetto di santo, essendo cardinale e vescovo di Porto, Ostia, 
e Velletri. Egli istituì i canonici regolari di S. Giorgio in Alga di Venezia, e nella loro chiesa ebbe 
sepolcro. U n altro Antonio, dell’ordine dei Predicatori, venne insignito del vescovato di Ceneda nel 
1406. Gregorio, nipote del cardinale Antonio, fu eletto nel 1459 vescovo di Vicenza e quindi nel 
1464 trasferito al patriarcato di Venezia, ma morì nell’anno medesimo  prima di prendere il possesso 
della sua nuova dignità. Ciò avvenne anche ad un altro Gregorio, destinato nel 1460 da Papa Pio II 
al vescovado di Padova. Finalmente Antonio Francesco Correr, dopo aver percorso tutti i gradi della 
milizia marittima, fattosi  Cappuccino, restò eletto pur egli patriarca di Venezia nel 1734. Uscirono 
inoltre da questa casa varii Procuratori di S. Marco, Capitani di mare, Provveditori di Campo, e 
Rettori di Provincie. Né vuol essere pretermesso quel Teodoro Correr, il quale, more ndo nel 1830 
legò alla nostra città un suo casamento posto a S. Giovanni Decollato, sopra il Canal Grande, 
adorno d’una doviziosa raccolta di quadri, statue, libri a stampa, manoscritti, medaglie ecc., e fissò 
nel tempo istesso buone rendite pel mantenimen to di tali oggetti preziosi, costituenti oggi, con altre 
aggiunte, il patrio Museo. Il palazzo di S. Fosca, che dà il nome alle strade per noi illustrate, venne 
in proprietà dei Correr soltanto dopo la metà del secolo XVII. Da essi si denominarono varie st rade 
di Venezia.  
Correr (Ramo)  a S. Marcuola.  
Vedi Soranzo . 
C  indice  
Correra (Sottoportico e Corte, Calle)  a Castello.  
Il «N. U. Polo Correr»  possedeva varie case in «Corte Correra»,  a Castello, nel 1661. Si può dire 
che Castello sia stata la culla dei Correr poiché fino dal 1252 un «Anzolo Correr»,  chiamato «el 
grando da Castello» , fu uno degli elettori del doge Renier Zeno. Ed una Cecilia, moglie di Matteo 
Bellegno, donava alcune sue possessioni poste in S. Pietro di Castello al patriarca di Costantinopoli 
Pietro Correr con istrumento 10 gennaio 1296 M. V., in atti del notaio Serafino Lombardo, parroco 
di S. Simeone Profeta.  
C  indice  
Corte . 
Così chiamasi una piccola piazza, o campo, chiusa fra case, da cui per ordinario si deve uscire per la 
parte medesima per cui si entra.  
C  indice  
Cortellotti (Ponte, Calle, Fondamenta dei ) agli Ognissanti.  
Scrive il Pullè, nelle Annotazioni ai «Canti pel popolo Veneziano»  del Foscarini, che si chiamava i 
«Cortellotti»  un magazzino, o spaccio da vino, posto qui presso. Egli però non ispiega l’origine del 
nome. Sopperendo noi al difetto, di remo come questo magazzino così soleva appellarsi, perché 
anticamente veniva condotto dalla famiglia «Cortellotto di Salvioni»,  la quale era molto ricca, e 
possedeva molti beni specialmente nel territorio Bassanese. In parrocchia di S. Basilio, o «S. 
Baseg io», a cui le dette strade erano soggette, morirono, secondo i Necrologi Sanitarii, il 25 luglio 
1563 «Hier.o garzon da barca de m. Jac.o Corteloto»;  il 2 ottobre 1598 «Battista fio de m. 
Francesco Chorteloto marchante da vin» ; e finalmente il 20 novembre 1618 «Paolo fio del mag.co 
signor Francesco Corteloto».  Notisi che anche nel 1740 era conduttore del magazzino un 
«Girolamo Donini Cortellotti»,  ma noi crediamo ch’egli avesse assunto il secondo cognome 
soltanto in relazione all’antica ditta della quale co ntinuava l’esercizio.  
C  indice  
Cortese (Calle)  ai SS. Giovanni e Paolo.  
Un «Nicolò Cortese fo de m. Domenego»  notificò nel 1514 di possedere una casa «sora el paludo, a 
S. Zuane Polo, in la contrà de S. Marina» . Avvertasi che la «Calle Cortese»,  come risulta dagli 
Estimi, era sottoposta un tempo a tale parrocchia, e che trovasi vicina alle località tuttora chiamate 
«Corte»,  e «Ramo Corte del paludo».  Varie memorie d’un Domenico Cortese, il quale potrebbe 
essere il padre dell’accennato Nicolò, trovansi nel secolo XV. Ad un Domenico Cortese, argentiere, 
i Signori di Notte comandarono nel 1444 di più non lavorare in una sua officina che «cum suo 
camino alto et eminenti»  aveva costrutto nella sua casa, «posita  cum uno suo latere in palude»,  
attesoché il fumo nuoceva ai vicini. Avendo però i medici emesso contrario parere, si permise in 
seguito al Cortese di continuare nel proprio lavoro. — Un Domenico Cortese, l’11 febbraio 1451 M. 
V., venne condannato a tre me si di carcere con multa perché cercò d’indurre «Lucam Sextum 
aurificem et magistrum bullarum» a fargli «unum S. Marchetum falsum pro falso bullare aurum 
quod ponere intendebat super batituris argenti».  — Un Marco Minotto ebbe un processo criminale 
nel 1464  perché conobbe carnalmente la moglie d’un Domenico Cortese, ricevendo da essa molti 
danari, ed effetti appartenenti al povero marito. — Un Domenico Cortese da S. Marina, ascritto alla 
Scuola Grande di S. Marco, morì nel 1489. — Un Domenico Cortese fu sepo lto in chiesa dei SS. 
Giovanni e Paolo. Così ne parla il Codice 27, Classe XIV dei latini, presso la Biblioteca Marciana: 
«Domenico Cortese giace nella chiesa avanti la porta mezzana, vicino alla pillella. Ha l’arma con 
un leone sbarrato senza iscrizione».  
C  indice  
Cortesia (Ponte, Calle della).  
Rileviamo che giù di questo ponte, e precisamente per imboccare la così detta «Calle della 
Màndola»,  esisteva nel secolo trascorso una locanda all’insegna della «Cortesia»  in uno stabile, che 
anche nel 1805 si prestava all’uso medesimo col C. N. 3097. La «Minerva Veneta»  pell’anno 1785 
addita la locanda della Cortesia come una fra le migliori di Venezia.  
La «Calle della Cortesia»  venne nel 1870 alquanto allargata.  
C  indice  
Cossetti (Calle e Ponte)  a S. Andrea, presso i «Tre Ponti».   
Leggasi «Cuccetti»,  come insegna una delle due lapidi poste sulle sponde del Ponte, la quale ha 
inciso le seguenti parole: Mart.n Cuc.t i consorzio 1778. Troviamo infatti che «Martin Cuccetti q. 
Zuane» , con traslato 2 aprile 1773, fece passare in propria ditta da quella di «Piero, Zuane, e 
Gregorio abate, fratelli Gradenigo, furono de m. Vincenzo proc.»  due case « in contrà della Crose, 
alli Tre Ponti»,  acquistate con istrumento 23 settembre 1772, in atti «D. Iseppo Cominciolli Nod. 
V.» Al pari di Martino Cuccetti, abitarono in parrocchia della Croce, Alvise di lui figlio, ed 
Alessandro figlio d’Alvise, del quale leggiamo nei Necrologi Sanit arii in data 20 gennaio 1790: 
«Alisandro q. Alvise Cuccetti, d’anni 27 da ristagno linfatico sino dalli primi Ott. p. p., morì l’ore 
6. Medico Rizzo, Cap. S. Croce».  
C  indice  
Costantina (Calle)  a S. Grego rio.  
Senza far calcolo di quanto raccontano i cronisti circa la discendenza della famiglia Costantini dai 
Cassii di Roma, diremo come essa fino dagli antichi tempi produsse tribuni, ed apparteneva al 
nostro Consiglio, nel quale fu raffermato Alessio Costa ntini, reduce nel 1125 a Venezia da 
Costantinopoli, ove, per causa di negozii, la famiglia erasi per qualche tempo trasferita. La linea 
patrizia dei Costantini andò estinta in Venezia parte nel 1348, e parte nel 1380, conservandosi però 
ancora per buon las so di tempo in Candia, ove aveva trasmigrato colle Colonie nel 1211. Fra noi 
rimase superstite nel ceto della cittadinanza un’altra linea derivata da un Domenico escluso nel 
1297 dal Consiglio perché da quattro anni non faceva parte di tale consesso. Anche  questa linea 
produsse, al pari della patrizia, uomini benemeriti della patria, possedeva ricca cappella in chiesa 
della Carità, e, col volgere del tempo, si suddivise in più rami, uno dei quali aveva casa dominicale 
ed altre contigue a S. Gregorio anche n el secolo trascorso, come risulta dagli Estimi. Attualmente 
della famiglia Costantini, oltre ad alcuni rami in Rovigno e Pisino d’Istria, ne esiste uno solo nella 
nostra città nella persona dell’ingegnere architetto dott. Giovanni Paolo.  
C  indice  
Crea . 
Vedi Creta . 
C  indice  
Cremonese (Calle del)  a S. Maria Maggiore.  
In parrocchia della Croce, che sopra questa Calle esercitava la  propria giurisdizione, morì il 12 
settembre 1581 «Ipolita fia de m. Alessandro di Cremonesi, de ani 12, da febre già m. quattro»,  e 
nel 30 agosto 1615: «L’ecc.mo signor Giovanni di Cremonesi medico d’anni 37 da una ferita».  
Avevamo una famiglia Cremonesi,  approvata cittadina originaria.  
C  indice  
Creta (Calle della)  allo Spirito Santo.  
Depositi di creta, colla quale formavansi i mattoni da cuocersi in una vicina fornace, diedero il 
nome a questa via. Vedi  Soranzo  (Fondamenta) detta della Fornace.  
Un «Rio terrà della Crea»,  forse pel medesimo motivo così appellato, trovasi a S. Giobbe.  
C  indice  
Cristi (Calle dei)  a S. Cassiano.   
Vedi Cristo . 
C  indice  
Cristo (Rio terrà, Ramo, Calle, Calle Seconda del)  ai SS. Ermagora e Fortunato.  
Traggono il nome queste località dalla Scuola del Cristo, sorgente quas i in faccia la chiesa dei SS. 
Ermagora e Fortunato, ed uffiziata un tempo da una confraternita, la quale, fra le altre opere di 
pietà, esercitava quella di portarsi a raccogliere i corpi degli annegati non conosciuti, per dar loro 
onorevole sepoltura. Così  ne parla il Martinioni nelle sue Aggiunte alla «Venezia»  del Sansovino: 
«L’anno 1635 fu eretta una confraternita del Cristo, e fabbricatovi una cappella chiusa di muri con 
bellissime ferrate, posta sotto il portico della chiesa»  (dei SS. Ermagora e Fortun ato), «alla quale 
sono state concesse molte indulgenze per l’anime dei morti, ed aggregata a quella della Morte di 
Roma. Poco discosto da detta cappella l’anno 1644 fu dai confrati edificata la scuola in bellissima 
forma, dove si radunano a’ suoi tempi per  creare gli officiali di detta confraternita, et per altre 
occorrenze, e dove conservano le cere, i libri, aste, doppieri, parature, argenterie, et altro. Sopra la 
porta di questa fabbrica sta scritto: D. O. M. Scuola Del Santissimo Crocefisso Aggregata A Quella 
Della Morte di Roma Fondata L’Anno 1644».  
Cristo (Corte del)  alle Terese.  
Da un’altra confraternita del Cristo, che soleva raccogliersi nel prossimo stabile al N. A. 2220, ora 
rifabbricato, e che aveva il compito di dispensare elemosine e soccorsi ai poveri della contrada. Il 
«N. U. Francesco Priuli fo de s. Lunardo» appigionò questo stabile alla confraternita con 
istrumento 15 luglio 1707, in atti G. Antonio Mora N. V., e poscia nel 1733 glielo concesse a livello 
coll’obbligo di corrispondergli ann ui ducati 18.  
Cristo (Calle del)  a S. Sofia.  
Vedi Carmini  (Ponte dei). Da imagini del Crocefisso presero il nome altre vie della città.  
Cristo (Calle del)  a S. Cassiano.  
Leggasi invece «Calle dei Cristi»,  come negli Estimi, e  nel Gallicciolli, il quale scrive in tal forma: 
«Ivi stava un fabbricatore di Cristi da cui prese la denominazione. Nel libro dei Riceveri della 
Scuola del SS. 1658 si trova — Ricevo io Iseppo Lion fà Cristi a San Cassan. — Ed in una carta del 
1703 nel no stro catastico — Domino Antonio filio D. Josep. Lioni artifice Cristorum in confinio S. 
Cassiani. —» Anche fra i testimoni che il 26 aprile 1700 furono citati alla «Avogaria»  per deporre 
sul conto d’un Francesco Pedrinelli, che voleva provare la propria ci viltà per essere ascritto alla 
cittadinanza originaria, entra un «Iseppo Leoni dai Cristi a S. Cassan, in Calle di Cristi».  
C  indice  
Croce (Sestiere, Fondamenta, Rio, Ponte della).  
Agli abitanti del vicin o continente, che, all’invasione dei Longobardi, si rifuggirono in queste 
isolette, s’attribuisce la fondazione della chiesa di S. Croce. Alcuni ne danno il merito in ispecie ai 
Mastropiero, poscia Malipiero; altri, più fondatamente, ai Badoaro. Obelalto M assimo, primo 
vescovo d’Olivolo, eletto nel 774, consecrò questa chiesa, e la eresse in parrocchia. I Badoaro ne 
conservarono il juspatronato fino al 1109, in cui la cessero alla celebre congregazione Cluniacense 
di S. Benedetto, che vi fabbricò accanto un  monastero, e lo possedette pello spazio di oltre due 
secoli. Essendosi frattanto dati questi monaci ad una vita alquanto rilassata e scandalosa, talmente 
s’attirarono addosso lo sprezzo e la malevolenza del popolo che giudicarono opportuno di ritirarsi 
dal chiostro verso la metà del secolo XIV. Allora il collegio capitolare dei preti, il quale, anche 
durante il soggiorno dei monaci, aveva la cura delle anime, assunse l’amministrazione della chiesa, 
che fece rifabbricare, e nuovamente consecrare il 28 sette mbre 1342. In seguito il priorato, lasciato 
in abbandono dai Benedettini, si ridusse a commenda, di cui papa Urbano VI investì nel 1378 il 
cardinale di S. Angelo. Eugenio Memmo, uno dei susseguenti priori commendatarii, permise nel 
1460 a due eremite, Sofi a Veneziana, ed Agnese Ungara, d’erigere presso la chiesa della Croce due 
povere cellette, dal qual principio venne a formarsi nel 1470 una nuova religiosa comunità, che 
professò da prima il terzo ordine Serafico, e poscia il secondo, detto di S. Chiara, e d alla morte del 
priore Memmo ottenne, per disposizione di Sisto IV, la chiesa della Croce coll’annesso monastero. 
Scorsi alquanti anni, questa chiesa, corrosa dal tempo, minacciava rovina, sicché fu rinnovata sul 
finire del secolo XVI, e riconsecrata il 1 0 luglio 1600 da Ottavio Abioso vescovo di Pistoja. Nel 
frattempo si tolse il monastero alla soggezione dei Minori Osservanti, a cui era stato sottoposto nel 
1477, ed affidossi nel 1594 alla cura dei patriarchi. Nel 1806 esso venne dichiarato di prima clas se, 
e nel 1807 vi si concentrarono le monache di S. Chiara. Nel 1810 chiesa e monastero furono 
soppressi, e convertiti ad uso di magazzino. Finalmente ai nostri giorni si demolirono, e sopra 
quell’area ora stendesi il vago giardino Papadopoli, che innestat a al suo muro di cinta ha un’antica 
colonna di granito orientale, cui sta sovrapposto un capitello di marmo greco, avente scolpito un 
monogramma, consimile a quelli che veggonsi scolpiti sopra i due stipiti isolati presso la porta del 
battisterio della bas ilica di S. Marco. Siccome poi questi due stipiti furono recati nel 1256 da 
Tolemaide, così attribuirebbe il Cicogna una medesima provenienza sebbene in tempo diverso, alla 
colonna in discorso, ed accennerebbe alla possibilità che essa fosse un avanzo del monumento di 
Domenico Morosini, che nel 1124 battagliava in Soria col doge Michiel, e che in chiesa della Croce 
venne sepolto, oppure del monumento del doge Orio Mastropiero, tumulato nella chiesa medesima, 
sotto cui i Veneziani s’impadronirono di Tolemaid e (anni 1188 -1190). Crede il Mutinelli che 
precisamente innanzi a questa colonna si traessero sotto la Repubblica i rei di gravi delitti prima di 
subire l’estremo supplizio, per essere col taglio della mano, od in altra maniera, pubblicamente 
tormentati.  
Croce (Fondamenta, Calle e Ramo, Ponte, Rio, Campo, Ramo e Campiello al Rio, Fondamenta 
Rio, Campiello della)  alla Giudecca.  
Affatto ignoti ci sono i principii del monastero di Benedettine che sorgeva alla Giudecca sotto il 
titolo di Santa Croce. La prima menzione che di esso troviamo è un documento del 1328 in cui dal 
Maggior Consiglio concedevasi ai privati parte delle paludi adiacenti per renderle abitabili. A 
questo monastero, con bolle speciali e delegazioni pontificie d’Eugenio IV nel 1439, e di Sisto  IV 
nel 1471 e 1474, unironsi la chiesa di San Cipriano di Sarzan, di S. Felicita di Romano e di S. 
Giorgio di Calstelfranco, nonché il convento di S. Domenico di Tuscolano, e quello di S. Angelo di 
Contorta. Nel 1508 la chiesa di S. Croce incominciossi a rifabbricare, e, compiuta in un settennio, 
consecrossi nel 1515 da Antonio Contarini patriarca di Venezia. Soppresse le monache nei 
primordii di questo secolo, il monastero venne convertito in Casa di Correzione, e la chiesa 
destinata al privato uso dei de linquenti in quello stabilimento rinchiusi.  
Abadessa in S. Croce della Giudecca fu Suor Eufemia Giustiniani, che morì il 6 decembre 1486. 
Sotto la sua reggenza la peste, che nel 1464 infierì in Venezia, entrò pure nel monastero della 
Croce, e, spente quatt ro monache, stava già per condurne al sepolcro una quinta, quando suor 
Scolastica, portinaia, vide un bel dì comparire alle grate un cavaliere, il quale le domandò una tazza 
di acqua e, confortandola nella fede in Dio e lodando i meriti dell’abadessa, assi curolla che d’allora 
in poi nessun’altra monaca sarebbe soggiaciuta al morbo fatale. Non si sa il perché, il cavaliere fu 
battezzato per S. Sebastiano, e pozzo di S. Sebastiano chiamossi quello donde fu attinta l’acqua per 
porgergli da bere. L’acqua di que sto pozzo venne riputata poi miracolosa e, come corse fama, 
produsse numerose guarigioni anche nella peste del 1576.  
Croce (Calle della)  a San Simeon Grande.  
Le venne il nome da una croce, scolpita sopra l’arco d’ingresso, alla quale è aggiunta un’iscrizi one 
indicante che questa via, formata da case già possedute dalle nove Congregazioni del Veneto clero, 
si aprì al pubblico passaggio il 13 agosto 1578. Perciò in qualche antica pianta di Venezia la 
troviamo denominata «Calle del Clero».  
Croce (Calle della)  in «Birri»,  a S. Canciano.  
È chiamata nella Descrizione della Contrada di S. Canciano pel 1661 «Calle delle Croci» , e nelle 
notifiche del 1797 «Calle delle Tre Croci».  Dipendono queste denominazioni dall’aspetto che rende 
la calle medesima intersecandosi  con altre vicine.  
C  indice  
Crociera (Calle)  a Castello.  
Vedi Crosera  (Calle).  
C  indice  
Crociferi (Ramo dei)  ai Gesuiti.  
C  indice  
Crosera (Calle)  a S. Samuele.  
«Crosera»,  o «Crociera»,  diciamo quel luogo dove mettono capo, e s’attraversano le strade. Più 
volte s’incontra tale denominazione in Venezia.  
C  indice  
Crosetta (Calle)  a San Canciano.  
Secondo i Necrologi Sanitarii, morì in parrocchia di S. Canciano l’11 febbraio 1630 M. V. «Ant.a 
moglie di Ant.o Crosetta, d’anni 25, da mal contagioso, giorni 3».  
C  indice  
Crotta (Fondamenta)  agli Scalzi.  
Un Giuseppe ed un Giovanni Antonio Crotta, avendo esborsato 100 mila ducati alla Repubblica, 
vennero ammessi alla nobiltà patrizia nel 1649. Essi dissero nella supplica per ottener e tal grazia 
che Francesco loro padre, nato da nobile famiglia Milanese, trasportossi nel 1600 a Belluno, e si 
diede agli scavi delle miniere d’Agordo, ove trovò la vena del rame, per la quale benemerenza fu 
aggregato al Bellunese Consiglio. Non andò guari  però che Giuseppe Crotta uccise il fratello G. 
Antonio, pel quale misfatto venne bandito in contumacia colla confisca dei beni, da devolversi a 
beneficio della moglie e figli dell’ucciso. Poscia il 28 aprile 1664 recossi in Agordo alla casa della 
cognata,  circondato da bravi, e la costrinse con minaccia a promettergli, alla presenza di un notaio, 
la restituzione dei beni che gli erano stati confiscati. Perciò ebbe nuova sentenza di bando. I Crotta 
nel principio del secolo trascorso fecero passare in propri a ditta dai Soranzo e da altri proprietarii un 
palazzo agli Scalzi, che, al loro estinguersi, venne in potere della famiglia Calbo, avendo nel 1739 
una Lucrezia Crotta sposato un G. Marco Calbo.  
C  indice  
Cuoridoro (Sottoportico e Corte)  a S. Fantino.  
Presso il «Sottoportico del Cuoridoro»,  a S. Fantino, esistevano nel 1713 la «casa e bottega da 
quoridoro del N. U. Toderini, affittual Antonio Rossi quoridoro».  Chiamavansi «cuoridoro»  i 
fabbricatori dei «cuoridori»,  cuoi dorati, che si usavano un tempo per coprire le pareti delle stanze, 
le seggiole, i libri ecc. Fino da ignoti tempi i Veneziani ebbero nelle loro lagune l’arte di dorare le 
pelli, ed i cuoi. Ne facevano così gran traffico col Levante, e colla  Spagna, da guadagnarvi ogni 
anno 100 mila ducati. Quest’arte, che era un colonnello di quella dei Pittori, contava anticamente 71 
botteghe, le quali negli ultimi tempi, per le mutazioni avvenute nella moda, erano ridotte a quattro 
soltanto. Massimo Maracc hio nel suo libro impresso in Venezia nel 1794 col titolo: «Istituto di 
tener in corpi le Arti, risguardato nelle sue teorie e nella sua forma» , parla della decadenza in cui a 
quell’epoca si ritrovava nella nostra città l’arte di dorare i cuoi, ma ricorda tuttavia che nel 1790 
arrivò dalla Spagna una domanda di mille pelli dorate, le quali, perché ben pagate, vennero 
eccellentemente eseguite.  
C  indice  
Curnis (Campo, Campiello)  a S. Apollinare.  
Queste stra de, confinanti col «Campiello della Scoazzera»,  un tempo detto «Campiello delle 
Squazze»,  ripetono il nome dalla famiglia Curnis, che venne da Bergamo, e mercanteggiava in 
confetture. Un «Francesco Curnis del q. Antonio»,  con scrittura privata 19 gennaio 1 718, registrata 
negli atti di Bartolammeo Mandelli N. V. comperò da «Polo Contarini»  una casa divisa in più 
affittanze, con bottega e magazzini, situata in parrocchia di S. Apollinare, al «Campiel delle 
Squazze» . Lo stabile suddetto era nel 1740 posseduto da «Giovanni q. Francesco Curnis»,  che 
lasciollo ai proprii figli «Z. Antonio e Giacomo»,  in cui ditta passò il 18 novembre 1768. Questi due 
fratelli abitavano a S. Apollinare anche nel 1783 e, secondo la «Minerva Veneta»,  pubblicata in 
quell’anno erano fr a gli «Impresarii Generali dei Sali al di qua del Mincio».  La famiglia Curnis 
domiciliava nella sua casa di S. Apollinare anche in questo secolo, poiché il Cicogna nel volume I 
delle sue «Inscrizioni»,  incominciate a pubblicare nel 1824, racconta come l’in gegnere Casoni, 
volendo esaminare un’antica scultura, posta sulla parte posteriore della chiesa di S. Apollinare, 
sopra il «Rio della Scoazzera»,  ora interrato, si valse della gentilezza del sig. Curnis, che aveva casa 
di rimpetto.  
C  indice  
 
D 
 
Da Mezzo . Vedi Mezzo . 
D  indice  
Da Mosto . Vedi Mosto . 
D  indice 
Da Mula (Ramo)  a S. Vito.  
Creda chi vuole ai cronisti che la famiglia Da Mula provenga da Amulio re degli Albani. A noi 
basta sapere che essa fu una delle prime venute fra noi, che esercitò la podestà tribunizia, e che, 
rimasta del Consiglio nel 1297 , si rese chiara specialmente per un Cristoforo generale nel 1482 
contro il duca di Ferrara, e conquistatore d’Adria col Polesine; per un Girolamo che fiorì circa il 
1520, e che, ito al soccorso di papa Clemente, assediato dagli Spagnuoli, soggiogò tutte l e città 
marittime della Puglia; per un Agostino nel 1525 luogotenente d’Udine, nel 1526 provveditore 
generale dell’armata di qua del Mincio, indi provveditore in Friuli ecc. ecc.; per un Lorenzo, di lui 
figlio, vincitore dei corsari nel 1547, e nel 1577 ba llottato doge; per un Marcantonio finalmente che, 
essendo nel 1561 ambasciatore presso il pontefice Pio IV, venne eletto cardinale. Ciò gli procacciò 
il bando dal Veneto stato, vietando la Repubblica ai proprii ministri d’accettare dignità dai principi 
presso cui risiedevano. Marcantonio fu egregio letterato ed istituì in Padova, nel Prato della Valle, il 
collegio dal di lui cognome chiamato «Amulio».  
I Da Mula abitavano in parrocchia di S. Vito fino dal secolo XV, ed in quella distrutta chiesa 
avevano sepo lcro. Il palazzo che ad essi apparteneva guarda il «Canal Grande».  
D  indice  
Da Ponte (Calle e Corte)  a S. Maurizio.  
È parere di molti che il palazzo Da Ponte, d’ignoto architetto, sorgesse nel 1578 per o rdine del doge 
Nicolò Da Ponte, sebbene il Fontana voglia invece che l’abbia fatto erigere un Giovanni Da Ponte 
in epoca anteriore, e che il doge soltanto vi desse compimento. Il prospetto esterno venne dipinto a 
fresco da Giulio Cesare Lombardo, e tuttora  vi si vede una figura rappresentante la Giustizia, che 
calpesta con un piede un libro serrato, tiene la spada colla punta rivolta a terra, ed ha sotto il braccio 
le bilancie rotte. A qual fatto intendesse d’alludere il pittore, s’ignora. Il Berlan vorrebb e farvi 
servire di commento questi versi:  
Quando la forza alla ragion contrasta  
Vince la forza, e la ragion non basta.  
Il palazzo Da Ponte era nel secolo XVI gradito ritrovo dei più svegliati ingegni dell’epoca formanti 
corona alla celebre Irene da Spilimb ergo, che colà domiciliò col proprio zio materno Gian Paolo Da 
Ponte. Il palazzo medesimo fu ristaurato nel 1801 sotto la direzione del Selva dopo un furioso 
incendio, appresosi per caso ad un armadio di vesti, nella qual occasione perirono ben undici 
arsenalotti. La famiglia che vi abitava, giunta, secondo alcuni, dalla Grecia, e, secondo altri, dalla 
Germania, vanta fino dal 959 un Giovanni Da Ponte, spedito ambasciatore con Giovanni Contarini 
al pontefice Giovanni XII. In epoche posteriori uscirono dal d i lei seno Ambrogio vescovo di 
Concordia nel 1386; Antonio vescovo di Sebenico, e quindi di Concordia nel 1402, donde venne 
trasferito ad altre sedi; Nicolò, di cui parleremo altrove, eletto doge di Venezia nel 1578; Lorenzo 
che fiorì nel 1741 come vescovo  di Ceneda; nonché parecchi letterati. Questa famiglia diede il 
nome pur anche alla «Calle Da Ponte»  a S. Agnese, ove aveva l’antica casa dominicale, che Alvise 
Da Ponte notificò nel 1537 ai X Savii chiamandola «la casa a S. Agnese ove abito».  
Da Ponte (Corte) a S. Francesco della Vigna. Vedi Ponte . 
D  indice  
Dalla Bolza . Vedi Bolza . 
D  indice  
Dalla Fres cada . Vedi Frescada . 
D  indice  
Dandolo o Civràn (Calle)  a S. Tomà.  
Esisteva in questo sito nel 1740 la «casa dominicale serve per uso del N. U. Fantino Dandolo».  Un 
ramo di q uesta famiglia patrizia, di cui abbiamo parlato nell’articolo antecedente, fino dal 1492 
aveva comperato in chiesa di S. Tomà un sarcofago dai Morosini, posseduto prima dai Falier. Esso 
fu distrutto nel 1537. Vedi Pivoto: «Vetera ac nova ecclesiae S. Thoma e Apostoli Monumenta».  
Per la seconda denominazione vedi Civran  (Calle).  
D  indice  
Daniele Canal (Fondamenta)  a S. Fosca.  
D  indice 
Daniele Manin (Piazza)  a S. Paterniano.  
Questa piazza, chiamata un tempo «Campo S. Paterniano»,  desunse l’attuale denominazione dal 
monumento erettovi nel 1875, sopra disegno dello scultore Luigi Borro, in onore di Daniele Manin, 
Presidente del Gove rno Provvisorio di Venezia negli anni 1848 -1849, il quale abitava nella 
prossima calle. Vedi S. Paternian  (Calle ecc.).  
D  indice  
De Cadonici (Fondamenta)  a S. Maria Formo sa.  
Il «nob. d.r sig. Giuseppe Cadonici q.m. Lorenzo di Bergamo»  comperò alcune case in questa 
situazione da «D. Fontana Trevisan r.ta q.m Iseppo Pizzamano»  con istrumento 2 maggio 1804, in 
atti di G. B. Trieste notaio veneto. Sono varii anni che dalla fa miglia De Cadonici le case suddette 
passarono in altrui proprietà.  
D  indice  
Do Porte (Corte delle)  a S. Giustina.  
Probabilmente in tempi antichi, ed innanzi che fosse eretto l’oratorio in «Campiello di S . Giustina»,  
questa corte era chiusa da muraglia, e due porte vi davano accesso.  
Presso questa località, e precisamente «in ca’ Basadonna»,  abitava «Giacomo Palma il giovane».  
La casa di questo pittore era frequentata, secondo il Ridolfi, dal Guarini, Stig liani, Marino, e dal 
Vittoria. Fu qui che, oppresso dal catarro, egli morì nel 1628 chiedendo una matita e scrivendo. — 
Io veggo e sento, ma non posso favellare! — Giacomo Palma fece il suo testamento il 1° aprile 
1627, nel quale nomina due figlie, cioè «Giulia»,  maritata nell’ecc.mo «Zanantonio Preti»,  e 
«Cleria»,  rimasta vedova del marito. A costei, perché povera, voleva che, detratta la dote della 
propria moglie Andriana, si dessero tre mila ducati, lasciandole pure alcuni quadri, e prescrivendo 
che il d i lei figlio assumesse il cognome Palma, tanto per memoria di Palma «il vecchio»,  quanto 
per memoria sua. Quadri legava pure a Domenico Tintoretto, a cagione dell’amicizia che aveva 
avuto per Jacopo padre del medesimo. Disponeva finalmente d’essere sepolto  ai Ss. Giovanni e 
Paolo nell’arca da lui fabbricata in faccia alla porta della sacrestia. A proposito di quest’arca si 
legge nelle «Inscriptiones Sepulchrales»  (Classe XIV, Cod. 26, 27 dei Latini presso la Marciana): 
«Giacomo Palma il giovine, figlio»  (leggi «figlio d’un nipote» ) «di altro Giacomo detto il Vecchio, 
celebre pittor, ricercò al convento di poter porre tre busti di marmo, uno in memoria sua, l’altro 
del famoso Tiziano e il terzo di Palma vecchio suo zio» (leggi fratello «di suo avolo» ) «sopra la 
porta della sagrestia, e fabbricar un’arca per se et heredi suoi appiedi della porta stessa. Esibì 
perciò al convento di dipingerli una pala con un crocefisso ed altro Santo da parte, sopra l’altare 
della Sagrestia, et il quadro al lato destro di esso a ltare, il che fugli concesso li 24 settembre 1620 
con che però il convento facesse porre sopra la porta di essa Sagrestia il stemma della Religione in 
segno ch’essa famiglia non aveva alcun diritto sopra quella. L’arca è senza arma, et iscritione».  
D  indice  
Do Pozzi (Ruga).  Vedi Due Pozzi . 
D  indice  
Dogana da Terra (Ramo della)  a S. Giovanni Elemosinario.  
Dalla dogana per le merci terrestri, che più non e siste in questo sito, e che aveva il prospetto sulla 
«Riva del Vin».  Essa patì un grave incendio la notte precedente il 19 dicembre 1511. Marin Sanudo 
nei suoi «Diari»  ha questi cenni in proposito: «Ma prima voglio scriver come in questa notte a hore 
8 se impiò fuogo, non si sa il modo, perché lì non vi sta niuno, in la doana di terra, et brusòe 
quella, et alcune volte in la calle dil hostaria olim di Storion, appresso il dazio del vin in Rialto, et 
fo gran fuogo, et vi era asà brigata, e mercadanti che att endeano a svodar li loro magazeni, siché 
tutta sta notte Rialto fo piena di zente, e merchantie si portavano a refuso fuori di magazeni, et fo 
gran danno ecc. Pur questa mattina fo stuà. Si dixe à principià il fuogo in un magazen dove li 
provedadori di com un tenevano la munitione per il fuogo, siché per la terra si andava gridando: — 
Zentilomeni leveve suso! andé a svodar li vostri magazeni! si brusa al fontego di la farina!»  
Secondo il medesimo Sanudo, la «Dogana da terra»  si rifabbricò nel 1531, ed ebbe a nche posteriori 
ristauri.  
Una veduta del Canaletto ce ne presenta la facciata, che nell’alto ha una trave sporgente con ruota 
attaccata per punire coloro che avessero commesso qualche delitto in questa pubblica azienda.  
D  indice  
Dolena atorno il Brusà (Calle)  a S. Apollinare.  
Per la prima denominazione vedi Era (Calle, Sottoportico dell’). La seconda «atorno il Brusà»  
dipende da un prossimo fabbricato distrutto dal fuoco, l’area d el quale, prima dell’ampliamento del 
palazzo Tiepolo, ora Papadopoli, scorgevasi ridotta ad orto. Perciò esistevano pure in prossimità la 
«Calle»,  ed il «Ramo Calle del Brusà».  Di questo sito parla la Descrizione della contrada di S. 
Apollinare pel 1713 di cendo: «il terren di detto brusà è vacuo e non s’affitta».  
D  indice  
Donà o del Spezier (Calle)  a S. Stin.  
Sul piazzale del Ponte a cui mette questa Calle, venendo dal «Campo di S. Stin»,  sorge a mano 
destra un palazzo che apparteneva ai Donà, di stile del rinascimento, e ristaurato nel 1818 per opera 
d’Angelo Sasso. Perciò anche il Ponte è chiamato «Donà».  
Lo speziale, o farmacista, esiste tuttora all’altro capo della Calle, in «Campo di S. Stin».  Per 
quest’arte vedi Spezier  (Calle del).  
D  indice  
Donna onesta (Calle al Ponte, Ponte, Fondamenta di)  a S. Pantaleone.  
Corre volgar tradizione che un giorno due uomini passassero pe r questo Ponte, altercando fra loro 
sulla onestà delle donne, e che uno, alquanto incredulo in tale materia, dicesse per beffa al 
compagno — Sai tu quale è onesta fra tante? Quella là che tu vedi! — ed in ciò dire gli additasse la 
piccola testa di donna, s colpita in pietra, che tuttora si vede innestata nel muro sopra una casa vicina 
al Ponte suddetto, il quale, pell’addotta circostanza, si denominò poscia «Ponte di Donna Onesta».  
Altri sostengono che qui succedesse un fatto somigliante a quello di Lucrezia  Romana. Vedi il Pullè 
nelle Annotazioni ai «Canti del popolo Veneziano»  del Foscarini. Secondo essi, era qui domiciliata 
una leggiadra popolana, moglie d’un maestro spadaio. S’invaghì della medesima un giovane 
patrizio e, per aver modo d’introdursi in sua  casa, commise allo spadaio una di quelle piccole 
daghe, dette a quei tempi «misericordie».  Venuto dopo alquanti dì, sotto pretesto di vedere se 
l’opera era compiuta, e trovata sola la donna, usolle violenza. Non volendo essa sopravvivere alla 
perdita del proprio onore, afferrò la stessa daga che il marito aveva approntato pel patrizio, e 
disperatamente si uccise.  
Il Fontana invece vuole che la denominazione di «Donna Onesta»  provenga da una meretrice, detta 
volgarmente «la donna onesta»,  perché assai prude nte e discreta nell’esercizio del suo mestiere. 
Narra il citato autore che una scala, ora demolita, metteva ad una porta, ora ridotta a balcone, quanti 
amavano di conoscere da vicino questo nuovo tipo d’onestà. Il Fontana però sembra che parli di 
tempi non  lontani, ed il Ponte, di cui si fa menzione, trovasi appellato di «Donna Honesta»  fino dal 
1566, come si può verificare nelle Condizioni di quell’anno.  
Fra tante opinioni disparate non tralascieremo anche noi di esporre la nostra, meno imaginosa, ma 
forse  più vera dell’altre. Che sarebbe se avesse abitato qui presso qualche donna notissima al 
vicinato, e chiamata «Onesta»  per solo nome di battesimo, come molte e molte solevano chiamarsi 
nei tempi andati? Egli è certo che un «Zuane Querini»  notificò nel 153 7 d’appigionare una casa in 
«contrà di S. Tomà a donna Honesta».  Ed il Pivoto («Vetera ac nova ecclesiae S. Thomae Apostoli 
Monumenta»)  lasciò scritto che tale parrocchia giungeva co’ suoi confini «apud quasdam domus 
positas apud pontem vocatum di Donna On esta, quae domus sunt pro indiviso cum paroc. S. 
Pantaleonis».  
Al Ponte di Donna Onesta, nella casa dello stampatore Stefano Tramontin, accadde un grave 
incendio il 15 decembre 1755.  
D  indice  
Dose (Calle del) a S. Bartolomeo.  
Vedi Preti . 
Dose (Calle del)  a S. Giovanni in Bragora.  
Vogliono alcuni che fosse così detta perché conduce al Campo della Bragola, ove sorge il palazzo, 
che suppongono fabbricato da un doge di casa Parteci pazia, o Badoer. Ma ciò è falso, poiché, come 
diremo, soltanto tardi i Badoeri furono padroni di quel palazzo, cioè quando nessun doge uscì dalla 
loro famiglia. Vedi Morte  (Calle della). Sembra per lo contrario che questa Calle p rendesse la 
denominazione da una spezieria, o farmacia, all’insegna del «Dose».  Fino dal secolo XVI, come 
s’impara dai catasti, esisteva alla «Bragola»  una farmacia con tale insegna, e nella Descrizione della 
contrada pel 1661 si vede chiaramente che essa era situata propriamente sulla «Riva dei Schiavoni»,  
al principio della «Calle del Dose»,  venendo in quell’anno condotta da un «Cesare Bianchi affittual 
del Proc. Nicolò Corner» . Tale farmacia concentrossi in seguito coll’altra, pure antica, all’insegna 
del «General» , tuttora esistente appiedi del «Ponte del Sepolcro»  colla doppia insegna del «Dose»,  
e del «General».  
Dose (Calle, Corte, Fondamenta del)  a S. Marina.  
Guidano queste strade al palazzo ove nacque il doge Nicolò Marcello, la famiglia del quale, come 
appare dallo stemma sculto sulle muraglie, altri stabili possedeva in queste vicinanze. Vedi 
Marcello o Pindemonte  (Ponte). Nicolò Marcello venne assunto al principato nel 1473 in età molto 
avanzata, cioè di 76 anni, e governò un anno e quattro mesi soltanto, dopo cui, giunto a morte, ebbe 
sepoltura, come vogliono alcuni, alla Certosa, o, come altri, in chiesa di S. Marina. In questa chiesa 
per certo gli fu eretto un monumento che, per quanto diceva l’epigrafe , conteneva le sue ossa, colà 
forse posteriormente trasportate. Sotto il doge Nicolò Marcello, Ferdinando re di Napoli, a 
persuasione dei fuorusciti di Cipro, volse l’animo ad occupare quel regno, ed a toglierlo alla regina 
vedova Catterina Cornaro, lo zio  della quale fu messo a morte dai congiurati. Pietro Mocenigo però, 
reduce dalla Caramania, giunse a tempo colà con grossa armata, e, domati i ribelli, punì colla morte 
gli autori dell’omicidio perpetrato sulla persona del Corner.  
Dose (Calle del)  a S. Mau rizio.  
Prese il nome dal doge Nicolò Da Ponte. Ciò ci pare manifesto dalla notifica che la famiglia Da 
Ponte presentò in occasione della Redecima ordinata nel 1713, ove, parlando di questa Calle, la 
chiama «la calle del nostro dose».  Egli vi fece costruir e, od almeno vi compì nel 1578, un palazzo, 
ed anzi si narra che vi stabilisse dimora, avendosi poco prima incendiato un quarto del palazzo 
ducale. Questo doge fu uomo versatissimo nelle scienze, ed eccellente nell’arte oratoria, sicché, 
prima di salire al  soglio ducale, sostenne più di 25 ambascerie presso i principali potentati di 
Europa. Dopo sette anni e quattro mesi di pacifico governo pagò il tributo alla natura nel 1585, e fu 
sepolto in S. Maria della Carità.  
D  indice  
Duca (Corte, Rio del)  a S. Samuele.  
Si ha memoria che in questa situazione, ove più anticamente esisteva una fornace, Andrea Corner 
fino dal 1453 gettava le fondamenta d’un palazzo. Scrive infatti la cronaca del Magno che «Andrea 
Corne r allora facea fabbricar le fondamenta di la caxa a S. Samuel sopra il Canal Grande, dove fu 
la fornasa».  Avendo in seguito la Repubblica donato a Francesco Sforza, duca di Milano, il palazzo 
in «Campo di S. Polo»,  posseduto prima dal generale Gattamelata,  lo Sforza ne fece cessione ai 
Corner, ottenendo in cambio il palazzo che si stava costruendo a S. Samuele. Questo cambio 
effettuossi con Marco Corner, padre di Catterina regina di Cipro, al quale il fratello Andrea aveva 
probabilmente trasmesso i propri d iritti. Perciò la surriferita cronaca del Magno, parlando del duca 
Francesco, ci avvisa che egli permutò il palazzo di San Polo «cum Marco Corner per la caxa sopra 
il Canal Grande feva suo fradello».  Vedi Corner  (Calle). S’accin se allora lo Sforza a continuare la 
fabbrica sopra il disegno che, come ci avvisa per iscritto il che signor Michele Caffi, avevagli 
presentato nel 1458 l’architetto fiorentino Antonio Averlino, detto Filarete. Ma discordie di stato 
frastornarono l’intrapr esa, sicché il canonico Pietro Casola, che di quel tempo visitò Venezia, 
dovette dire: «Ben mi doglio che un principio singolare d’un palazzo per casa Sforzesca, posto 
sopra al Canal Grande, per onor dei Milanesi non sii fornito» . Finalmente fattesi più vi ve le 
ostilità, la Repubblica confiscò a suo vantaggio i principii dell’ideato palazzo, sopra cui 
posteriormente innalzossi un più modesto edificio.  
La «ca’ del Duca»,  che prima venne occupata in parte dall’architetto Bartolammeo Buono, ed in cui 
poscia Ti ziano Vecellio tenne i modelli delle pitture da eseguirsi nelle sale del Maggior Consiglio, 
fu venduta, per mezzo di pubblico incanto, nel 1525. All’epoca del Sansovino apparteneva alla 
famiglia Grimani. Non sappiamo con quanto fondamento alcuni asseriscan o che nel 1618 era abitata 
da Alfonso della Queva, marchese di Bedmar, quando, di concerto col duca d’Ossuna vicerè di 
Napoli, tramò contro la Repubblica la celebre congiura.  
Duca (Calle del)  ai SS. Apostoli.  
Assunse questo nome perché guida ad un palazz o, il quale appartenne ai Grimani, poscia agli Zeno, 
che nella seconda metà del secolo XVII lo fecero rifabbricare di pianta, e più tardi a Ferdinando 
Carlo Gonzaga, ultimo duca di Mantova e del Monferrato. Nacque questi in Revere ai 31 agosto 
1652, e sali to al trono, si diede in preda ad ogni vizio, dissipando i tesori dell’erario, e ricorrendo 
per far danaro ai mezzi più turpi. Né meno vergognosa fu la sua condotta in politica. Imperciocché, 
dopo aver venduto Casale a Luigi XIV nel 1681, seguì, benché feu datario imperiale, le parti dei 
Francesi nella guerra per la successione di Spagna. Riusciti vittoriosi gli Austriaci nel 1706, egli nel 
mese di gennaio dell’anno susseguente ritirossi nel suo palazzo di Venezia, ove fece portare quanto 
possedeva in istatu e, pitture, e suppellettili preziose. Senonché, abbandonato dai Francesi nel 
trattato di pace, si vide, con sentenza 30 giugno 1708, dichiarato dall’imperatore reo di fellonia, e 
spogliato di tutti i suoi stati. Ferdinando Carlo morì in Padova pochissimi g iorni dopo, cioè il 5 di 
luglio, e venne sepolto in S. Sofia. Non sarà discaro poi a chi volesse conoscere le sorti successive 
del palazzo, posseduto dallo sciagurato principe, il ricordare che i di lui eredi lo vendettero ai conti 
Conigli di Verona, laond e la Descrizione della contrada di S. Sofia, fatta nel 1713, pone in «Calle 
del Duca un palazzo fu del ser.mo di Mantova, et al presente di rag. del Conegio da Verona, vuoto». 
Due anni dopo esso passò in mano della famiglia Michiel, e quindi del conte Leop ardo Martinengo, 
decesso nel 1884, che fece eredi delle sue sostanze i Donà. Questo palazzo è conosciuto 
comunemente sotto il nome di «Michiel dalle Colonne»  per le colonne che ne sostengono la 
facciata, e non per la famiglia Michiel, un doge della quale f ece trasportare a Venezia le due 
colonne di granito, erette in «Piazza di S. Marco»,  sapendosi dal Coronelli che veniva chiamato 
«dalle Colonne»  anche quando era posseduto dagli Zeno.  
In questo palazzo alloggiarono nel 1716 Federico II elettore di Sassonia , poi re di Polonia, e Carlo 
Alberto elettore di Baviera colla madre. Esistono a stampa le «Forze d’Ercole»  che diedero in 
questa occasione i Nicolotti sopra barche, in «Canal Grande»,  sotto le finestre del Palazzo.  
La «Calle del Duca»  restò divisa in due dopo il tracciamento della nuova «Via Vittorio Emanuele»,  
che vi passa per mezzo.  
D  indice  
Due Aprile (Via)  a S. Bartolomeo.  
Venne formata nel 1884 mediante l’allargamento della «Merceria di San Bartolom eo», o 
«Marzarieta».  Ricorda col proprio nome il giorno due aprile 1849 in cui l’assemblea Veneta 
decretava di resistere all’Austriaco ad ogni costo.  
D  indice  
Due Capitelli (Calle dei)  a Sant’Apollinare.  
Da due «capitelli»,  od altarini, che qui esistevano. Vedi Capitello  (Calle del).  
D  indice  
Due Corti (Calle prima, Calle delle)  alla Madonna dell’Orto.  
In questo sito vi so no due Calli, che conducono ad una Corte, la quale, scorgendosi da due lati, 
rende duplice aspetto.  
La medesima circostanza diede il nome eziandio alla «Calle prima»  ed alla «Calle seconda delle 
due Corti» a San Giobbe. La «Calle prima delle due Corti»  a San Giobbe attualmente è chiusa.  
D  indice  
Due Mori (Calle, Ramo dei)  a S. Giovanni di Rialto.  
Non sono denominazioni molto antiche, poiché non si trovano nemmeno nell’ultima Descrizione 
della contrada, ci oè in quella pel 1740. Sembra che dipendano dal Caffè all’insegna dei «Due 
Mori» , che qui si dischiuse negli ultimi anni della Repubblica, leggendosi nella «Gazzetta Veneta»  
del Gozzi, in data 21 giugno 1760, il seguente avviso: «Nella bottega dei Due Mori , in faccia la 
chiesa di S. Giovanni Elemosinario di Rialto, si dispensa una bibita chiamata Alfabeto a soldi 5 
alla chicchera. Spera il signor fabbricatore di tale invenzione che quelli che lo favoriranno 
resteranno contenti».  Notisi poi che il sottoporti co, posto in capo alla «Calle dei Due Mori»,  
chiamavasi per lo passato di «San Zorzi»  per le sovrastanti case, già possedute, come dimostra lo 
stemma, dal monastero di San Giorgio Maggiore. Qui si accese un grave incendio la notte del 1° 
ottobre 1505. «In questa note»  (scrive Marin Sanudo) «achadete in Rialto cossa notanda, che, a 
hore zercha tre, per una botega di cimador se impiò fuogo in certe boteghe di s. Antonio Zulian, e s. 
Zuan Maria Malipiero, e altri cimadori, il modo non si sa, in la calle dove è  le volte di frati di S. 
Zorzi per mezo la chiesa di Zuane, adeo brusò assà botege, et volte, et fo un grandissimo fuogo, et 
un rumor grandissimo in Rialto per le merchadantie erano in li magazeni, che tutti sgombrava»  
ecc. 
D  indice  
Due Ponti (Rio Terrà, Fondamenta dei)  ai SS. Ermagora e Fortunato.  
Innanzi che nel 1820 venisse interrato il rivo, incontravansi qui presso due ponti, che erano uniti 
insieme colà dove si montavano, e poscia allargavansi, mett endo a due Fondamente, la destra delle 
quali era appellata «Querini»,  e la sinistra di «S. Leonardo»  fino alla chiesa di questo Santo, e 
«Barzizza» dalla chiesa fino al «Rio di Cannaregio».  Crede il Dezan che il «Rio dei due Ponti»,  il 
quale correva framez zo a queste due Fondamente, fosse l’antica «Comenzaria»  di «Cannaregio»,  
vocabolo interpretato dal Gallicciolli per «canale a mano nel suo principio».  
La «Fondamenta dei due Ponti»  chiamavasi «Balbi»  per uno stabile già posseduto, ed abitato da 
tale famigl ia. 
Nel 1802 «Paolina Clotilde zia, e Marietta nipote Alberegno»  notificarono d’affittare il «soler di 
sotto»  d’un loro stabile ai «Due Ponti»  a «Domenico Tiepoletto».  Questi fu uno dei figli di G. B. 
Tiepolo, celebre pittore, il quale proseguì nell’arte d el padre, e quasi ebbe a raggiungerlo 
nell’eccellenza.  
D  indice  
Due Porte (Corte delle).  Vedi Do Porte . 
D  indice  
Due Pozzi  (Campo dei)  a S. Martino.  
È certo che qui esistevano anticamente due pozzi, sebbene oggidì ne esista uno soltanto, poiché il 
Sabellico, parlando di questi contorni, nomina «Trinitatis phanum, geminosque puteos».  
L’arte di costruire i pozzi fu una delle p rime, come osserva Girolamo Zanetti («Dell’Origine 
d’alcune arti principali presso i Veneziani»)  che si esercitarono nelle lagune. Le leggi più antiche 
circa i medesimi trovansi nei libri «Magnus»  e «Capricornus»,  e datano dal secolo XIV. Narrasi 
che in ta l secolo i Carraresi mandarono ad avvelenare le acque dei pozzi, ma che gli emissarii 
scoperti, furono presi e squartati. Una legge del 1487 fa vedere che pagavasi una tassa sui pozzi, 
dicendosi in essa: «denarii puteorum per provvisores Communis exigantur ». Trovasi un’altra legge 
del 1536 con cui la Repubblica, non volendo che alcuno facesse guadagno dell’acqua del comune, 
escludeva dall’uso dei pozzi pubblici i «Tintori, Barbieri, Triperi, Pellizzeri, Lavanderi, Saoneri, e 
Luganegheri».  Nel 1540, perché i  pozzi si potessero alimentare più facilmente, cominciaronsi a 
costruire dei serbatoi a Lizza Fusina, nei quali si fece scorrere il Brenta per mezzo di un canale 
artificiale, conosciuto sotto il nome di «Seriola».  Nel susseguente secolo XVII, e molto più n el 
XVIII, si riattarono i pozzi con obbligo ai Capi di Contrada di averne cura, servendosi in ciò del 
ministero dei facchini. Il fante del Magistrato alle Acque doveva invigilare in proposito, ed 
infliggere le multe ai negligenti. Assai più numerosi di ade sso erano sotto la Repubblica i nostri 
pozzi, che si aprivano la mattina a terza, e la sera al tocco della campana maggiore di ogni 
parrocchia.  
Mentre un giorno del mese di luglio 1483 il patrizio Francesco Dalle Boccole stava parlando «super 
strata per qu am itur in campo duorum puteorum confinii S. Martini» con Andrea Giustinian, che era 
alla finestra della casa abitata da Girolamo Malipiero, e con altri nobili, Luigi Gofritto, falegname, 
cominciò insolentemente a guardarlo. Risentitosi il patrizio, disse:  «che vardestù?»  ed il falegname 
gli pose le mani sul petto, non fidandosi di far altro per quel momento, perché inerme, ma poscia, 
provvedutosi di un bastone, gli menò sulla fronte un colpo sì disonesto che il Dalle Boccole il 5 
agosto successivo morì, es tinguendosi in lui la famiglia. L’uccisore perciò, con sentenza 
contumaciale 23 ottobre 1483, venne condannato a perpetuo bando. Tre anni dopo, colto a Capo 
d’Istria, fu condotto a Venezia, e decapitato frammezzo le due colonne della «Piazzetta»,  avendo 
prima subìto il taglio della mano «in loco delicti».  
Abbiamo alcune altre strade, che pel motivo medesimo si chiamano «dei due Pozzi»,  fra cui una 
«Ruga»  a S. Sofia, le case della quale erano tutte possedute dal doge Marin Falier, e nel 1355 
furono comperate  all’incanto dalla cittadinesca famiglia Ziliolo.  
D  indice  
Due Torri (Rio delle)  a S. Maria Mater Domini.  
Ricorda il Dezan che questo rivo trasse il nome da una casa con due torri, la quale vi si trovava  
d’appresso nel 1105, epoca del famoso incendio sviluppatosi in Venezia. Sembrerebbe però che la 
casa di cui si parla esistesse nella medesima condizione anche più tardi, poiché «Pietro Bernardo fo 
de s. Girolamo»  disse nella notifica dei suoi beni present ata l’anno 1514 ai X Savii: «In Santa 
Maria Mater Domini ho una parte di la casa da le do tore».  
Tra i nostri avi eravi anticamente il costume d’aggiungere le torri ai palagi, come si fece, 
quantunque ad altro fine, in parecchie città d’Italia, e precipuam ente ove ebbero luogo le fazioni e le 
civili discordie. Secondo un’antichissima cronaca, quando lo imperatore Ottone III, verso il mille, 
venne secretamente a Venezia, volle occupare col suo seguito la torre orientale del ducale palazzo. 
Da ciò si ricava c he questo palazzo, il quale deve essere quello fatto costruire dal doge Pietro 
Orseolo, il Santo, verso l’anno 978, era turrito, e, poiché si cita l’orientale, contava forse quattro 
torri, corrispondenti ai quattro punti cardinali. Del pari, la casa assegn ata al Petrarca, situata sulla 
«Riva degli Schiavoni»,  presso la chiesa del Sepolcro, ed appartenente alla famiglia Molin, aveva, 
per testimonio dello stesso poeta, «geminas angulares turres»,  onde dicevasi il «Palazzo delle due 
torri».  
D  indice  
Duodo o Barbarigo (Fondamenta)  a S. Maria Zobenigo.  
Convien dire che la famiglia Duodo fissasse in tempi alquanto antichi il suo soggiorno in parrocchia 
di Santa Maria Zobenigo, poiché un Leonardo Duodo da Santa M aria Zobenigo dal 1265 al 1302 
era del Consiglio. Inoltre gli eredi di Simeone Duodo, e Pietro Duodo da S. Maria Zobenigo 
contribuirono prestiti allo Stato nel 1379. La Morea, o secondo altri, la Germania, fu culla di questa 
famiglia, gloriosa principalmen te per un Pietro capitano fino dal 1483 dell’armata sul lago di Garda, 
e nel 1495 guidatore dei cavalli albanesi alla giornata del Taro; per un Francesco, grande nel 1571 
alla battaglia di Lepanto, e per un altro Pietro, figlio dell’accennato Francesco, uo mo dotto ed 
onorato di molte ambascerie. Egli essendo di ritorno nel 1588 dalla Polonia, insieme allo architetto 
Scamozzi, commise a quest’ultimo di rifabbricargli il palazzo a S. Maria Zobenigo, sulla 
Fondamenta che perciò venne appellata «Duodo».  Pietro costrusse pure le sette chiese presso 
Monselice, a similitudine delle sette basiliche di Roma, e morì nel 1611.  
Il palazzo Duodo a S. Maria Zobenigo è nominato nei «Diarii»  del Sanudo in occasione d’un 
banchetto che il 20 febbraio 1532 M. V. diede colà «Pietro Duodo q. Francesco»,  banchetto in cui 
si imbandirono «pistachee, calisoni, pernise, fasani, paoni, colombini e tutto quel si pol dar».  
Tra i principali incendii che successero in Venezia il Gallicciolli nota quello del 3 decembre 1741 in 
«Ca’ Duodo a S. M. Zobenigo».  
La «Fondamenta Duodo»  a S. Maria Zobenigo chiamasi pur anche «Barbarigo»  da un’altra patrizia 
famiglia, anticamente signora di Muggia in Istria, la quale, come tramandano i cronisti, assunse il 
cognome di Barbarigo, dopoché Arrigo, uno dei  suoi eroi, avendo nell’880 sconfitti i Saraceni, 
formossi delle loro barbe recise una corona, ed in tal guisa ritornò trionfante ai paterni lari. I 
Barbarigo, venuti tosto dopo a Venezia, fondarono, insieme ai Jubanici, la chiesa di S. Maria 
Zobenigo, dal  che si può dedurre che fino da quell’epoca si stabilissero in detta contrada. Essi 
fondarono o ristaurarono altre delle nostre chiese, e produssero due vescovi, un patriarca di 
Venezia, e tre cardinali, fra i quali il beato Gregorio, che nacque a S. Maria  Zobenigo, sulla 
Fondamenta «Duodo»  o «Barbarigo»,  e che nel 1691 rinunciò all’onore della tiara pendente allora 
sul di lui capo. Uscirono inoltre dalla medesima famiglia due dogi fratelli e, fra molti distinti 
guerrieri, quell’Agostino, che operò prodigi di valore nella battaglia di Lepanto, in cui, colto da un 
dardo nell’occhio, morì esultante alla vista dell’eccidio nemico.  
I Barbarigo imposero il nome anche al «Sottoportico e Calle Barbarigo»,  situati presso la 
«Fondamenta Duodo e Barbarigo»,  a S. M. Zo benigo, nonché ad altre strade di Venezia.  
D  indice  
Dai (Sottoportico, Ponte, Rio, Fondamenta dei)  a S. Marco.  
È tradizione che questo ponte, colle strade vicine, abbia derivato il nome dal gridare del p opolo 
«dai! dai!»  (dalli! dalli!) dietro una parte dei congiurati di Bajamonte Tiepolo, che, dopo la 
sconfitta riportata il 10 giugno 1310, fuggivano dalla «Piazza di S. Marco».  È da considerarsi però 
che in tutti gli antichi documenti esso ponte non è chi amato «dei Dai»,  ma «dei Dadi»,  per cui si 
può ritenere che qui si vendessero dadi da giuoco, o si costumasse di giuocare ai medesimi. Infatti il 
«Rio dei Dai»  in una legge del 2 settembre 1433 è chiamato «Rivus pontis Taxillorum»,  ed il ponte 
nel Sabellic o «Tesserarum pons».  Inoltre un «Nicolò da li dadi»  nel 1366, ed un «Piero da li dadi»  
nel 1440, ambidue confratelli della scuola della Misericordia, abitavano in parrocchia di S. 
Geminiano, a cui le località erano anticamente soggette. Sappiamo poi che fi no dai tempi più remoti 
giuocavasi ai dadi per le strade di Venezia, ed abbiamo alcune leggi del secolo XIII che proibivano 
di far ciò sotto il portico della chiesa di S. Marco, e sotto il palazzo ducale, allorquando stava 
radunato il Maggior Consiglio.  
Il «Ponte dei Dai»  aveva l’altro nome del «Malpasso»,  ed anche in ciò varia è la sentenza delle 
cronache, poiché alcune dicono che tal nome sorse nel 1310 in allusione alla sconfitta e fuga dei 
congiurati, ed altre che esisteva anche in antecedenza.  
D  indice  
Dario (Sottoportico e Corte)  al Gesù e Maria.  
Molti stabili erano qui posseduti, secondo si legge negli Estimi del secolo trascorso, da un ramo 
della cittadinesca famiglia Dario, la quale aveva la sua c asa da «statio»  respiciente col prospetto il 
rivo della Croce. Questa famiglia venne dalla Dalmazia, e fino dal secolo XV fu celebre per un 
Giovanni, secretario del Senato, che sostenne le veci di Bailo a Costantinopoli, e nel 1479 ratificò il 
trattato di pace col Turco, laonde ricevette in dono dalla Repubblica una possessione in Noventa 
Padovana, e dal sultano tre vesti di drappo d’oro. Egli fabbricò, od almeno rinnovò il palazzo di S. 
Gregorio, che porta sulla base l’iscrizione: Genio Urbis Joannes Dariu s, e che poscia, per eredità, 
venne posseduto dai Barbaro, per cui «Campiello Barbaro»,  si denomina una prossima via. I Dario 
fioriscono tuttora coll’aggiunto Paolucci, avendo un Camillo Dario sposato nel 1766 una Maria 
Gioseffa Paolucci, e dato cagione ch e le facoltà dei Paolucci passassero nella propria famiglia.  
D  indice  
Dàndolo (Sottoportico e Corte)  a San Luca.  
Giacciono dietro un avanzo d’antico palazzo, che guarda col prospetto la «Riva del Carbon» , presso 
il quale l’abate Zenier fece scolpire un’epigrafe indicante che qui fu la casa d’Enrico Dandolo. Il 
fatto, quantunque manchi di prova sicura, non sembra improbabile poiché Enrico, secondo i 
cronisti, nacque in parrocchia di S. Luca e, fino dai tem pi più remoti, le case contermini erano tutte 
dai Dandolo possedute. In queste case arse un grande incendio il 25 novembre 1523, descritto dal 
Sanudo, e più tardi abitò il famoso Pietro Aretino. Vedi Carbon  (Riva ecc. del).  
La famiglia Dandolo, antica e tribunizia, signoreggiò Gallipoli, Andro, Riva, ed altri luoghi della 
Grecia. Ebbe fino dal 1130 un Enrico patriarca di Grado, zio di quell’altro Enrico, eletto doge nel 
1192 e celebre pel conquisto di Costantinopoli. Dei due figl i del doge Enrico, Fantino fu patriarca di 
Costantinopoli, e Rainieri fu procuratore di S. Marco, e valoroso guerriero. Egli morì in Candia per 
freccia avvelenata l’anno 1213, nell’atto che accorreva a sedare i tumulti di quell’isola. Da lui 
nacquero quel Giberto, che nel 1260 prese ai Genovesi quattro galere in un fatto d’armi, ove restò 
morto il Grimaldi capitano nemico; e quella Dandola che contrasse matrimonio col re della Rascia. 
Anche Giovanni, figliuolo di Giberto, venne eletto doge di Venezia nel 12 80, e fu padre di 
quell’Andrea, che essendo stato nel 1295 sconfitto, e fatto prigione dai Genovesi, diede di cozzo più 
volte col capo nell’albero della galea, ed in tal guisa si tolse di vita.  
Altri due dogi della famiglia Dandolo conta Venezia, cioè Fran cesco, nel 1328, ed Andrea nel 1342. 
Il primo era chiamato «cane»  per soprannome avito, e non, come dicono alcuni, perché, spedito, 
prima di salire al principato, quale ambasciatore al pontefice Clemente V, gli si gettasse ai piedi con 
una corda al collo, supplicandolo a liberar i Veneziani dall’interdetto, e fosse pareggiato dai 
cortigiani beffardi al cane, accorso a raccogliere le micche sotto la mensa del padrone. Bello della 
persona, oltreché prudente e valoroso, ebbe a’ suoi voleri Isabella Fieschi, mo glie di Luchino 
Visconti principe di Milano, venuta a Venezia per la fiera dell’Ascensione, ed in quella circostanza 
datasi in preda alla più scandalosa licenza di costumi. Il secondo, uomo dottissimo, scrisse una 
cronaca veneziana, amò grandemente i lette rati, e stimò di molto l’amicizia del Petrarca. La brevità 
che ci abbiamo prefisso ci impedisce di parlare di Leonardo Dandolo, figlio del doge Andrea, che 
sostenne molte ambascierie, e concorse più volte al ducato; di Fantino, figlio di Leonardo, legato a  
«latere» di papa Eugenio IV, e nel 1448 vescovo di Padova; di Gerardo Dandolo, capitano illustre 
nel 1438 contro il duca di Milano; di Pietro vescovo di Vicenza nel 1501, e nel 1507 di Padova; di 
Zilia, per ultimo, moglie del doge Lorenzo Priuli, incorona ta con gran pompa nel 1557. I Dandolo, 
che eziandio furono illustri per varii letterati, lasciarono memoria di sé in varie strade di Venezia.  
D  indice  
Degolin (Calle, Corte del)  a S. Barnaba.  
Leggasi «Dogolin»,  come negli Estimi, dalla famiglia cittadinesca Dogolin, o Dugolin, che faceva 
per arma due leoni rampanti, l’uno di prospetto all’altro. Un «Zuane Dogolin»  da S. Barnaba venne 
ascritto alla confraternita di S. Giovanni Evangelista nel 1459. Un Mari no Dogolin presentò nel 
1537 ai X Savii la Condizione dei proprii beni, i quali consistevano in sei case situate a S. Barnaba. 
Francesco di lui figlio notificò pur esso nel 1566 questi stabili, e morì prima del 1582, poiché 
«Honesta Dogolin fo de S. Marin,  e r.ta del q. s. Domenico Zottarello»  dichiarò in quell’anno di 
possedere una «casa con il suo magazen, già casetta, sotto, in contrà di S. Barnaba, che soleva 
essere del q. Francesco Dogolin fo mio fratello»,  con altre cinque case nella medesima contrada , 
ereditate dalla «q. M. Cecilia Dogolin herede della q. M. Orsa Dogolin» . La suddetta Onesta, dopo 
d’aver accennato alle spese cui doveva sottostare pei ristauri delle proprie fabbriche, ed alla 
difficoltà di riscuotere certo suo livello che aveva a Pesch iera, conchiuse dicendo: «Altro non mi 
trovo al mondo; son vecchia, stropiata; vado con le crozole che mai vado fuori di casa; convengo 
tener una massera per necessità, per non potermi mover; onde che per tutte le cose soprad.te non 
posso sostenermi altro che miseramente et impossibilmente» . Essa morì il 20 gennaio 1596 M. V., 
leggendosi sotto questa data nei Necrologi Sanitarii: «La mag.ca m.a Onesta Dogolin relita del 
mag.co s. Domenego Sotarelo, de anni 80, da vegezia, ano uno, S. Barnaba».  
D  indice  
Delfina (Corte)  a Castello.  
Scolpiti sopra l’ingresso scorgonsi i tre delfini, arma della famiglia Delfina, che poscia si corruppe 
in Dolfin. Essa ebbe per capostipite uno dei Gradenigo, soprannominato « Delfino» o per la sua 
gibbosità, o per la sua singolare perizia nel nuotare. Fra i vari distinti di questa famiglia giova 
trascegliere Delfino circa il 434 patriarca d’Aquileja; Daniele gran capitano nella prima crociata; 
Giacomo generale nel 1260 di 57 galere  contro i Greci collegati coi Genovesi, e poscia capitano 
contro il tiranno Ezzelino; Angelo nel 1329 vescovo di Venezia; Orso nel 1361 patriarca di Grado; 
Giacomo nell’anno medesimo provveditore generale in Albania, e poi duce di 37 vascelli contro i 
corsari Greci, a cui prese 6 navi; Giovanni eletto doge nel 1356 mentre era provveditore in Trevigi, 
assediata dagli Ungari, il quale, non potendo ottenere un salvacondotto dai nemici per recarsi a 
Venezia, mise all’ordine 500 cavalli, e nottetempo partito, ar rivò sano e salvo a Malghera, ove fu 
accolto con somma letizia dai senatori; Michele che, rinchiuso nella medesima occasione in 
Treviso, combattè vittorioso corpo a corpo con un guerriero nemico, e poscia nel 1370, 1371 e 1375 
fu capitano generale di armat a; Leonardo nel 1392 vescovo di Venezia, e nel 1401 patriarca 
d’Alessandria; Zaccaria capitano nel 1509 di Padova stretta dall’armi dell’imperatore Massimiliano; 
Gian Pietro, che fiorì circa il 1560, vescovo di Zante e Cefalonia; Giovanni nel 1563 vescovo di 
Torcello, e nel 1579 vescovo di Brescia; Zaccaria nel 1565 cardinale; Luigi vescovo della Canea, 
morto nel 1587; Giovanni cardinale nel 1603; Dionisio, suo fratello, nel 1606 vescovo di Vicenza; 
Giuseppe, nipote di Dionisio, nel 1616 vescovo di Pafo; Gi ovanni vescovo di Belluno nel 1626; 
Giovanni nel 1658 patriarca d’Aquileja, e nel 1667 cardinale; Pietro Antonio nel 1684 vescovo di 
Capo d’Istria; Daniele vincitore dei Turchi a Metelino nel 1690; Daniele nel 1698 vescovo di 
Brescia, e nel 1699 cardinale;  Dionisio nel 1699 patriarca d’Aquileja; Daniele, finalmente, cardinale 
nel 1747.  
D  indice  
Diamanter (Corte del)  a S. Fosca, presso la «Fondamenta del Forner».  
Un «Zuane Zoppis diamanter»,  che abitava su lla «Fondamenta del Forner»  a S. Fosca, venne citato 
il 21 aprile 1790 innanzi gli «Avogadori di Comun»  per dare informazioni circa la famiglia Lanzetti, 
un individuo della quale chiedeva d’essere abilitato all’uffizio di cancelliere.  
I «Diamanteri»  si div idevano in «Diamanteri da duro»  (lavoratori di diamanti) e «Diamanteri da 
tenero» (lavoratori di pietre preziose, e gemme colorate). Sì gli uni che gli altri formavano un 
colonnello degli Orefici, ed erano numerosi, massimamente a Rialto, ove lavoravano no n nelle 
botteghe terrene, ma nelle volte.  
D  indice  
Diamanti (Calle dei)  a S. Marta.  
Forse dall’arte dei «Diamanteri»,  di cui abbiamo parlato nel nostro articolo antecedente. L’anagrafi 
pell’anno 1761 ann overa molti «Diamanteri»  domiciliati in parrocchia di S. Nicolò, a cui il 
circondario di Santa Marta era soggetto.  
D  indice  
Diavolo (Sottoportico e Corte del)  a S. Maria Mater Domini.  
Crediamo provenuto il nome a queste strade dalla veramente diabolica oscurità della situazione. 
Anche un Ponte a S. Severo, forse per essere stato anticamente scosceso e dirupato, chiamasi «del 
Diavolo»,  e per esso la Calle vicina.  
D  indice  
Diedo (Fondamenta, Fondamenta e Ponte, Campiello)  a S. Fosca.  
Il prossimo palazzo, che apparteneva alla patrizia famiglia Diedo, sorse nel secolo trascorso sopra 
disegno di Andrea Tirali. Non è improbabile però che altro ve ne fosse in a ntecedenza nella 
situazione medesima, sapendosi che fino dal secolo XIV abitavano i Diedo in parrocchia di S. 
Fosca. Questa famiglia, venuta da Altino nel 790, va meritatamente celebrata per quell’Antonio che 
nel 1431 guerreggiò contro i Genovesi, ed assis tette alla difesa di Costantinopoli, ove pure 
ritrovavasi un Luigi Diedo che, avvenuta nel 1453 la resa della città agli infedeli, condusse in salvo 
le galee stanziate nel porto. Vittore Diedo figlio di Luigi, lasciato come ostaggio nelle mani dei 
Turchi, potè col giovanile sembiante, e col dolce suono d’un liuto, da lui stesso costrutto, 
aggraziarsi in tal guisa il sultano da ottenere il permesso di venire per brevi istanti in patria ad 
abbracciare i parenti. A tale annunzio questi gli andarono incontro co n gran numero di barche, dal 
quale spettacolo intenerito il garzone, non potè resistere alla soverchia allegrezza, e spirò 
d’improvviso nel 1480 fra le braccia dei suoi. Un Pietro Diedo, altro figlio di Luigi, essendo 
provveditore nel 1482 dell’esercito ch e operava in Romagna a favore di Sisto IV, ed avendo sfidato 
a campale giornata il duca di Calabria, questi gli fece rispondere che, se era valoroso guerriero, ve 
l’obbligasse per forza, laonde il Diedo, benché i nemici fossero in alloggiamenti fortissimi,  li 
ridusse a tale da non poter rifiutare il combattimento, in cui trovando, a bella prima, sorte contraria, 
sceso da cavallo, e postosi di fronte alle proprie truppe, tanto fece che potè riordinarle, e riportar 
piena vittoria. La famiglia Diedo produsse a ltri capitani di vaglia, varii letterati, tre vescovi, ed ai 
nostri tempi Antonio celebre architetto.  
Sappiamo che nel 15 febbraio 1622 M. V. facendosi festa di nozze in ca’ Diedo a S. Fosca, insorse 
questione in cui rimasero feriti Giacomo Barbaro e Girol amo Donà.  
D  indice  
Dogana (Traghetto della)  a S. Marco.  
È così appellato perché S. Marco mette alla Dogana della Salute. In Venezia sino all’anno 1414 
tutte le merci si scaricavano, e si ponevano a bilan cia presso S. Biagio di Castello. Ma poiché, per la 
grande affluenza di esse, il luogo divenne angusto, si edificarono due dogane, l’una, pei generi 
provenienti dalla terraferma, a Rialto, e l’altra, pei generi provenienti dal mare, sopra un lembo di 
terreno che si aveva formato con una velma, o palude fino dal 1313, ovvero 1316, e che chiamavasi 
«Punta del Sale»  pei magazzini di sale colà eretti, nonché «Punta della Trinità»  perché prossimo 
alla chiesa e monastero della Trinità, distrutti quando nel 1631 s i innalzò colà la chiesa di S. Maria 
della Salute.  
La «Dogana da mar»,  che era fornita d’una torre, visibile nella Pianta di Venezia attribuita ad 
Alberto Durero, si riattò nel 1525. Ebbe poi una rifabbrica nel 1675 sul disegno dell’architetto 
Benoni.  
D  indice  
Dolera (Calle)  a S. Aponal.  
Vedi Era. 
D  indice  
Dolfin (Calle)  a S. Pantaleone.  
La Descrizione della contrada di S. Panta leone pel 1740 la chiama «Calle di Ca’ Dolfin»,  
annotando che in essa abitavano in casa propria i «N. U. Zuane e fratelli Dolfin».  Il palazzo, a cui 
questa Calle conduce, venne fondato dalla famiglia Secco, che lo vendette nel 1621, per 12 mila 
scudi, al c ardinale Giovanni Dolfin. Questo palazzo, che ha la sua facciata sopra il «Rio di S. 
Pantaleone»,  trovasi lodato nell’Aggiunte del Martinioni alla «Venezia»  del Sansovino. Esso fu 
scelto l’11 febbraio 1709 per dare una festa a Federico IV re di Danimarca, venuto a visitare 
Venezia. Non essendo di proporzionata grandezza, si fabbricò nel cortile una sala di legno, 
mettendola in comunicazione colle stanze. La nobiltà vi si trattenne fino alle due dopo la 
mezzanotte, ora danzando, ora ascoltando i concerti del le viole e dei violini, ora ammirando lo 
sfarzo degli addobbi e dei lumi.  
I Dolfin da S. Pantaleone si estinsero in un Daniele, uomo assai colto, il quale, sotto la Repubblica, 
coprì varie cariche, e fu nel 1797, ultimo anno della sua vita, uno dei Municip alisti.  
Il palazzo Dolfin a S. Pantaleone, acquistato dall’architetto milanese G. Battista Brusa, venne nel 
1876 acconciamente ristaurato.  
Per la famiglia Dolfin, donde ebbero il nome altre vie, vedi Delfina  (Corte).  
D  indice  
Donà (Ponte, Ramo)  sulle «Fondamente Nuove».  
La patrizia famiglia Donà dalle Rose possiede tuttora presso questo ponte un palazzo del quale il 
doge Leonardo Donà pose la prima pietra il 24 marzo 1610. La fabbrica, architettata, come credesi, 
sul disegno del celebre fra’ Paolo Sarpi, sarebbe riuscita più splendida e grandiosa se il concetto del 
fondatore non fosse stato sempre mai combattuto, ed attraversato dal fratello Nicolò. Narrasi che da 
ciò nascesser o varii alterchi tra i due fratelli, e che, in conseguenza d’uno di questi, il doge, colto 
d’atrabile, cessasse di vivere per apoplessia nel 1612. Allora il fratello ed i nipoti compirono alla 
meglio il palazzo come si vede.  
Vogliono i cronisti che i Donat o, o Donà, sieno discesi da un ceppo comune, benché si dividessero 
in due linee, le quali in tempi antichi trasmigrarono in Venezia da diversi paesi, ed avendo innalzata 
arma diversa, si denominarono volgarmente l’una dalle «Tresse»,  e l’altra dalle «Rose» . Le glorie di 
questa famiglia consistono in tre dogi, Francesco nel 1545, Leonardo nel 1606, e Nicolò nel 1618; 
in molti dignitarii della chiesa, fra cui Lodovico, eletto cardinale nel 1378 da Urbano VI, ma poscia, 
per sospetto di tradimento, fatto annega re, come si dice, con altri cinque cardinali dal pontefice 
medesimo; finalmente in parecchi valorosi guerrieri, e letterati distinti. Tralignarono poi dalle glorie 
avite quell’Andrea Donà, il quale, corrotto dall’oro del duca di Milano, venne posto in carc ere nel 
1447, né ottenne la liberazione, quantunque vivamente sollecitata dall’imperatore Federico III; quel 
Giuseppe che, convinto di intelligenza con gli Spagnuoli, fu pubblicamente appiccato nel 1601; 
quell’Antonio che, sotto un’accusa «de peculatu»,  prese la fuga nel 1619, ed ebbe il bando da tutto 
il Veneto dominio; e quel Paolo, che, avendo ucciso, per gelosia d’una monaca, nel 1704 Pietro 
Minotto, venne pur egli bandito, ma poscia ritornò in patria graziato. I Donà, secondo alcune 
cronache, edificaro no la chiesa di S. Fosca, e per certo ne fecero sorgere l’attuale prospetto. 
Ristaurarono pure, unitamente ad altre patrizie famiglie, la chiesa di S. Giustina, e lasciarono il loro 
nome a più strade di Venezia.  
D  indice  
Donzella (Ramo Calle, Calle, Calle Larga della)  a San Matteo di Rialto.  
Qui presso nel 1740 esisteva l’ «hosteria della Donzella»,  condotta da un «Pietro de Pieri»,  che 
pagava pigione pello stabile al «N. U. Filippo Donà».  
Un’altra osteria  all’insegna della «Donzella»,  condotta nel 1740 dal medesimo «Pietro de Pieri» , e 
posseduta dal monastero dell’Umiltà, diede il medesimo nome ad alcune vie poste presso la «Ruga 
dei Spezieri», nell’antico circondario di San Giovanni Elemosinario.  
D  indice  
Dorsoduro (Sestiere di).  «Dorsoduro»  era un gruppo di isolette, il quale comprendeva i circondari 
di S. Nicolò dei Mendicoli, dell’Angelo Raffaele, dei Ss. Gervasio e Protasio, di San Basilio, di S. 
Agne se ecc., e, come vogliono alcuni, eziandio di S. Benedetto, o di S. Ternita. È fama che venisse 
così appellato perché il suo terreno elevavasi sopra il circostante a guisa di dorso o schiena, ed era 
nel medesimo tempo molto sodo e consistente. L’altra appe llazione che aveva di «Scopulo»  
(scoglio) confermerebbe la sua elevatezza e consistenza. Il Braccolani invece («Breve notizia della 
isola di S. Nicolò dei Mendicoli»)  fa provenire «Dorsoduro»  o, come in qualche cronaca è 
chiamato, «Dossoduro»,  dalla famigl ia Dosduri, una delle prime che da Padova sarebbe venuta a 
farvi dimora. Il Negri finalmente («Soggiorno in Venezia di Edmondo Lundy»)  da «deorsum turris»  
(al di là della torre), congetturando che il «Castel Forte»  di S. Rocco, al di là del quale stendesi 
«Dorsoduro»,  fosse munito di qualche grossa torre, giusta il costume dei tempi. Questa parte della 
città era nei primi tempi semideserta perché esposta all’incursioni dei barbari. Ma Orso 
Partecipazio, eletto doge nello 864, la destinò a domicilio di quegl ’uomini che erano addetti al suo 
servigio, e che denominavansi «excusati»  perché scusati e liberi da ogni altro officio, ovvero quasi 
«scudati»,  o scudieri. Qui pure si concentrarono le famiglie dei Basegio, Polani, e Barbolani, già 
bandite per odio di par ti, e poscia richiamate dall’esilio ad istanza di Lodovico imperatore. Da tutti i 
circondari componenti l’antico Dorsoduro, eccettuati quelli di San Benedetto e di Santa Ternita, se 
pure v’erano compresi, formossi l’attuale «Sestier di Dorsoduro»,  il quale  abbraccia per soprappiù 
la Giudecca, e la vicina isola di San Giorgio Maggiore.  
D  indice  
Dòaneta (Ramo)  ai Frari.  
Esisteva in questo sito la «Dòaneta»  (piccola dogana) «dell’Olio»,  il locale cioè ove co nsegnavasi e 
misuravasi l’olio, che veniva dispensato ai «Postieri»,  e «Botegheri»  della città. La «Doaneta 
dell’Olio»  era stabilita nel 1713 a S. Apollinare in «Corte Petriani».  
D  indice  
Dòdolo (Corte)  a S. Gregorio.  
Un Giovanni Dodolo figura in un documento del 1120, riportato da Flaminio Corner alla chiesa di 
S. Cipriano di Murano. Ignorasi poi se la presente denominazione derivi dall’indicata famiglia, 
oppure, come sembra maggiormente probabile, da un ’altra meno antica del medesimo cognome.  
D  indice  
Dragan (Calle)  ai SS. Apostoli. Varie famiglie Dragan avevamo in Venezia. Troviamo un 
«Galeazzo Dragan da S. Apostoli»  ascritto alla scuola di S. Maria de lla Misericordia («Mariegola»  
dal 1308 al 1499). «Un Antonio q.m Domenico Dragan»  dai SS. Apostoli testò il 7 giugno 1457 in 
atti Nicolò de Varsis. E leggiamo ancora che la famiglia Memmo notificò nel 1566 di possedere una 
casa ai SS. Apostoli in una corte  «dov’era il gioco di balla del Dragan per il passato».  
D  indice  
Drasi .  
Vedi Drazzi . 
D  indice  
Drazzi (Calle)  a S. Francesco  della Vigna. È chiamata negli Estimi «Calle dei Drasi» , e posta sotto 
la parrocchia di S. Ternita. Un Orazio Draso così incominciò la condizione dei proprii beni 
presentata nel 1566 ai X Savii: «Io Horatio Draso stago in contrà S. Ternita in Calle di Dras i». 
D  indice  
 
E  
 
Emmanuele Cicogna (Calle).  
Vedi Trevisana . 
E  indice  
Èrizzo o delle Belle Donne (Calle)  a S. Francesco della Vigna.  
In «Calle Erizzo»,  nell’antico circondario di S. Ternita, possedeva alcune case nel 1661 il N. U. 
«Antonio Erizzo».  Lo stemma della famiglia scorgesi scolpito all’ingresso della via.  
Quanto al secondo nome, lo vuole il Berlan provenuto dal co stume, che avevano, ed hanno tuttora, 
le giovani donne qui domiciliate, di sedere, lavorando, fuori della porta delle loro case. Ma in quella 
vece troviamo che qui nel 1740 abitava un «Marco Belladonna»,  pagando pigione al «N. U. Alvise 
Bon».  
E  indice  
Emo (Calle)  a S. Leonardo.  
Fino dal 1301 abitava la famiglia Emo in parrocchia di S. Leonardo, sebbene il di lei palazzo, che 
tuttora sussiste e che guarda col prospetto il «Canal Grande»,  dati da un’epoca m olto posteriore. 
L’indicata famiglia ebbe origine in Grecia, quindi passò in Dalmazia, e finalmente a Venezia nel 
997, ove si distinse in modo da essere, al chiudersi del Maggior Consiglio, compresa fra le famiglie 
patrizie. Un Pietro Emo fiorì nel 1628 co me vescovo di Crema, e compose molti scritti. Sopra 
qualunque altro però rifulse l’ammiraglio Angelo Emo, il quale, come si esprime il Berlan, «parve 
volesse risuscitare i tempi dei Dandolo, dei Zeno, e dei Morosini, e li avrebbe risuscitati se al genio 
d’un uomo che non regna fosse dato di poter volgere i destini d’un popolo che corre ebbro alla sua 
rovina, condotto da un’orda di forsennati:  
... si Pergama dextris  
Defendi possent, satis hac defensa fuissent!  
Egli morì nel 1792, e nel 1797 doveva cadere Ven ezia!»  
La salma dell’Emo, trasportata da Malta, ove egli era morto, in patria, fu seppellita, nella chiesa dei 
Servi in marmoreo avello scolpito dal Ferrari Torretti. Soppressa quella chiesa, le ceneri gloriose 
col sarcofago furono trasportate nella chiesa  di S. Martino, e di là in chiesa di S. Biagio, ove si 
custodiscono tuttora. Al valore dell’Emo la Repubblica fece erigere pure, sopra disegno del Canova, 
un cenotafio in una sala dell’Arsenale.  
Un «Sottoportico»  ed una «Corte Emo»  abbiamo anche alla Giude cca e trovasi che nel 1537 un 
«Lunardo Emo»,  a cui apparteneva la casa da «statio»  di S. Leonardo, possedeva pure 28 case, « tra 
pepian et in soler»,  nella parrocchia di S. Eufemia della Giudecca.  
E  indice  
Era (Calle, Sottoportico dell’)  a S. Apollinare.  
Queste strade, soggette anticamente, al pari d’adesso, alla parrocchia di S. Silvestro, non devono 
chiamarsi dell’ «Era»,  ma «Dolera»,  come negli Estimi. Una famiglia Dolera abitava in parrocchia 
di S. Silv estro anche nella seconda metà del secolo passato, e ne può far prova la seguente 
annotazione dei Necrologi Sanitarii: «24 ottobre 1765. M. Paolina di Cristoforo Dolera di g.ni 8 da 
sp.mo; L. Bosello - S. Silvestro».  
Probabilmente la famiglia medesima died e il nome alla poco distante «Calle Dolera atorno el 
Brusà»,  malamente oggidì chiamata «Dolena».  
E  indice  
Erbarol (Calle dell’)  a S. Apollinare.  
Un «erbarol», od erbajuolo, esercitava qui presso il propr io mestiere. Altre strade sono pel motivo 
medesimo egualmente appellate.  
Pell’arte degli Erbajoli vedi Erberia  (Sottoportico della).  
E  indice  
Erbe (Campazzo delle)  a Castello.   
Era veramente chiamato «Campiello dell’Erba»,  e la Descrizione della contrada di S. Pietro di 
Castello pel 1713, parlando di questo sito, fa la seguente annotazione: «Il terren di detto campiello 
viene asserito dai vicini essere stato una volta un orto» . Anche a S. Sofia, non lungi dalla «Ruga 
dei due Pozzi»,  havvi un «Campo dell’Erbe»,  che dà il nome alle prossime località, e pur esso 
chiamavasi un tempo «Campo dell’Erba».  Tali strati erbiferi erano frequentissimi nei primi tempi in 
Venezia, e benché dip endessero dalla lentezza nel fabbricare, venivano talvolta appositamente 
lasciati nella loro primitiva condizione per pascere i cavalli e l’altro bestiame.  
Una «Fondamenta»,  un «Ponte»,  ed una «Calle dell’Erbe»  abbiamo pure a S. Marina, le quali 
strade, un itamente alla «Fondamenta dell’Erbe»  a S. Polo, ed al «Sottoportico»  e «Calle dell’Erbe»  
alla Giudecca, desunsero il nome da una circostanza diversa, cioè dagli stazii d’erbaggi che colà si 
trovavano nel secolo decorso.  
Appiedi del «Ponte dell’Erbe»  a S. M arina sorge il palazzo Pisani, di stile archiacuto, più volte 
rammentato, per le feste che vi si tenevano, nei «Diari»  del Sanudo, e, sul finire della 
«Fondamenta»,  il palazzo archiacuto originariamente Soranzo, indi Sanudo, ed ora Vanaxel.  
Sulla «Fondamen ta dell’Erbe»  a S. Marina abitava, ed aveva studio Giuseppe Torretti scultore, 
maestro del Canova.  
E  indice  
Erberia (Sottoportico della)  a Rialto.  
L’«Erberia»  è una Fondamenta ove approdano, e si vendono  all’ingrosso gli erbaggi, e le frutta, 
provenienti dall’isole vicine, e dalla terra ferma. Esisteva fino dal secolo XIII, e nel 1398 fu selciata 
in pietra, mentre prima era di legno. L’arte degli Erbaiuoli formava un colonnello di quella dei 
Fruttaiuoli, e nel 1773 aveva 122 botteghe, 11 posti chiusi, ed 89 inviamenti. A quest’arte nel 1581 
fu concesso un altare nella chiesa dei SS. Filippo e Giacomo, il quale prima era dei «Burchieri»,  e 
poscia servì ad uso dei «Linaroli».  
E  indice  
Eremite (Fondamenta, Ponte, Rio, Calle e Sottoportico, Calle delle)  ai SS. Gervasio e Protasio.  
Alcune eremite Agostiniane, che prima occupavano alcune cellette, poste sopra la chiesa dei SS. 
Ermagora e Fortunato, tradottesi i n questo sito nel 1693, vi fabbricarono un convento, ed una 
piccola chiesa sotto il titolo di Gesù, Giuseppe e Maria. Questa nel 1810 fu chiusa, ed il convento 
soppresso. I fratelli sacerdoti Cavanis, che fondarono, presso la chiesa di S. Agnese una Scuola  di 
Carità pei maschi, diretta dalla Ecclesiastica Congregazione sotto gli auspici di S. Giuseppe 
Calasanzio, fondarono pure nel locale già occupato dall’Eremite altra scuola per le femmine, la 
quale venne affidata alle Canossiane con istrumento 2 luglio 1 863. 
Nel convento delle Eremite visse ritirata Laura vedova del doge Giovanni II Corner. Essa morì il 3 
maggio 1729.  
E  indice  
Èrizzo (Ramo primo, Calle, Ramo, Corte)  alla Maddalena.  
Il palazzo Erizzo, ch e ha il prospetto sul «Canal Grande»,  è di stile archiacuto, e sembra eretto nel 
secolo XV. In esso scorgevansi alcune pitture del cav. Celesti, rappresentanti i fatti di Paolo Erizzo, 
martire della patria. Era Paolo podestà di Calcide, ed assediato nel 14 69 dai Turchi, si arrese, salva 
la vita, ma, per ordine di Maometto II fu fatto segare per mezzo. Dicesi pure che Anna, figliuola di 
Paolo, donzella di singolare bellezza, condotta, dopo la morte del padre, innanzi il medesimo 
Maometto, sprezzasse con anim o invitto le di lui libidinose proposte, sicché il tiranno di propria 
mano la trucidasse. Alcuni storici moderni però hanno messo qualche dubbio, e non senza 
fondamento, sull’esistenza di questa eroina. In ogni modo né Paolo né Anna possono essere nati, 
come vorrebbe il Zanotto, in questo palazzo della Maddalena, poiché esso, come è provato dagli 
Estimi, e dallo stemma tuttora visibile nell’interno cortile, apparteneva anticamente ai Molin, e 
pervenne negli Erizzo in virtù soltanto del matrimonio contratto nel 1650 fra Giacomo Erizzo e 
Cecilia Molin. La famiglia Erizzo venne dall’Istria nell’805, e già nel 1050 era del Consiglio. Vanta 
un doge per nome Francesco, eletto nel 1631, il quale nel 1633 si fece erigere un ricco mausoleo 
nella chiesa di S. Martino,  ove, venuto a morte nel 1646, fu tumulato colla propria armatura.  
Altre vie presero il nome dalla famiglia Erizzo, fra cui giova rammentare il «Ponte»,  «Calle»,  e la 
«Calle dietro Erizzo»  a S. Martino, vie prossime al palazzo ove nacque il doge Francesco.  In questo 
palazzo radunavasi l’accademia Erizzo fondata da prima in casa Farsetti, e quindi nel 1787 qui 
trasportata per cura dei NN. UU. Andrea e Guido Erizzo, i quali ne erano soci. Tale accademia, che 
occupavasi in economia politica e giurisprudenza, d urò sino allo estinguersi della Veneta 
Repubblica.  
E  indice  
 
F  
 
Fabbrica dei tabacchi (Fondamenta della)  a S. Andrea.  
Anticamente la fabbrica dei tabacchi si stabilì alla Madonna dell’Orto, poscia sull a «Fondamenta 
delle Penitenti» , e finalmente a S. Andrea in un locale chiamato il «Cao»,  corruzione di «Capo»,  
perché posto all’estremità di Venezia. Qui esiste tuttora.  
La repubblica dava il tabacco in appalto, e si ha memoria che il primo appaltatore fu un Davide 
Daniele da Pisa. Ma il più celebre di tutti fu nel secolo decorso il conte Girolamo Manfrin, il quale, 
esercitando la ferma del tabacco per tutto lo stato Veneto, straricchì, laonde possedeva 3 .000 campi 
in Dalmazia, nonché luoghi di delizia a Pa ese e Santartien, e fra noi un palazzo in Cannaregio con 
magnifica galleria. Vedi Veniera  (Calle).  
Fabbrica dei tabacchi (Ramo del)  a S. Maria Mater Domini.  
Un fabbro ferraio occupava la bottega che giace all’ingresso di quest o Ramo, e che ora è volta ad 
uso di fruttaiuolo.  
Pell’arte dei fabbri vedi Fabbri  (Calle dei).  
F  indice  
Fabbro (Calle del)  o della Malvasia  a S. Barnaba.  
Esiste ancora in ques ta calle una bottega da fabbro. Della bottega da «malvasia»  nessuna traccia. 
Vedi Fabbri  (Calle dei), e Malvasia  (Calle della).  
F  indice  
Falier (Corte)  a S. Vitale.  
Antichissimo è il domicilio della famiglia Falier in parrocchia di S. Vitale. Da San Vitale era quel 
Giacomo Falier soprannominato « el grando»,  eletto nel 1269 procuratore di S. Marco. E 
probabilmente i Falier abitavano in questo circon dario fin dal 1084, in cui la chiesa dedicata a San 
Vitale fu, per quanto si legge, eretta dal doge Vitale Falier. Originaria di Fano, passata poscia a 
Padova e Venezia, ebbe tale famiglia tribuni, e tre dogi. Vitale, di cui si disse più sopra, scoprì nel 
1094 il corpo di S. Marco, e ne fece consecrare la chiesa, nell’atrio della quale fu sepolto due anni 
dopo, a destra di chi entra per la porta centrale. Ordelafo di lui figlio, assunto al principato nel 1102, 
dimostrò grande valore nell’armi, fece passaggi o oltremare in aiuto di Baldovino, re di 
Gerusalemme, prendendo Acri, riacquistò Zara, sconfisse i Padovani, e nel 1117 morì da eroe in 
una lotta contro gli Ungheri. Marino, offeso nell’onore maritale da un giovane patrizio, ed ottenuta 
lieve soddisfazione  della patita ingiuria, tramò una congiura allo scopo di farsi assoluto signore di 
Venezia, ma fu scoperto e decapitato il 7 aprile 1355. Le cronache ce lo dipingono come uomo 
iroso a segno che, essendo prima di venir fatto doge, podestà in Trevigi, diede uno schiaffo al 
vescovo di quella città, non accorso per tempo alla processione del Corpus Domini. La famiglia 
Falier fondò alcune chiese di Venezia, e produsse militari valenti, vescovi, e patriarchi. Il palazzo 
della medesima a San Vitale, posto nella «Corte»  che da noi viene illustrata, e che presentemente è 
chiusa da ferreo cancello, sebbene riordinato fra il secolo XVII e XVIII, conserva ancora, dice il 
Paoletti nel «Fiore di Venezia»,  qualche vestigio della sua condizione primiera. Dapprima aveva 
due scale, ma ora ne ha una soltanto, essendo stata distrutta quella sopra la quale stava la statua 
dell’infelice Marino priva di testa. In questo palazzo si conserva oscuro ed a pezzi il cenotafio, 
scolpito dal celebre Canova in onore di Giovanni Falier, suo generoso mecenate.  
Anche una prossima Calle, con altro nome appellata «Vitturi»,  per la quale vedi Vitturi  (Ponte), 
nonché un’altra Calle a San Pantaleone devono il nome ai patrizii Falier.  
Falier (Sottoportico)  ai Ss. Apostoli . 
F  indice  
Fenice (Ponte, Fondamenta, Rio, Fondamenta della)  a S. Maria Zobenigo.  
Una nobile società, proprietaria dapprima del teatro di S. Benedetto, volle erigerne uno nuovo in 
questo sito sopra diseg no del Selva. Gettandosene le fondamenta, si rinvennero un grosso tronco 
d’albero colle radici ancor fitte nel suolo a dodici piedi sotto il livello del solito flusso, ed un 
graticcio di vimini ad uso di siepe, indizii, secondo il Filiasi, d’un orto, che c olà esisteva ai tempi 
Romani. Questo teatro, che appellossi della Fenice, fu incominciato nel 1791, ed in 18 mesi 
compiuto. Veniva aperto per la prima volta il 16 maggio 1792, giorno dell’Ascensione, col dramma: 
«I Giuochi d’Agrigento»,  poesia d’Alessandro  Pepoli, musica di Giovanni Paisiello. Dopo 
quarantacinque anni esso ardeva di terribile incendio la notte del 13 decembre 1836, non rimanendo 
in piedi che le sole muraglie d’accerchiamento, insieme all’altra interposta di traverso, le quali per 
la loro gr ossezza poterono resistere al peso del tetto crollato. In soli sette mesi però riedificavasi per 
opera dei fratelli Meduna, che migliorarono in qualche parte il disegno del Selva. Il teatro della 
Fenice ebbe anche negli ultimi tempi un ristauro nella parte  ornamentale, eseguito da uno dei fratelli 
Meduna, per cui la sera di S. Stefano del 1854 si riaprì alla curiosa impazienza del pubblico.  
Fenice (Campiello della).  
Vedi Malvasia vecchia . 
F  indice  
Flaminio Corner (Campiello)  a S. Canciano.  
F  indice  
Fondamente nove .  
Vedi Nuove  (Fondamente).  
F  indice  
Fontego (Ramo del)  a S. Silvestro.  
Dal pubblico fondaco della farina che qui esisteva al tempo della Repubblica, e che, secondo i 
cronisti, venne eretto per la prima volta nel 1178 sotto il doge Orio Mastropiero. Leggesi nel 
Savina: «In questo t empo questo dose fese far el fontego de la farina a Rialto».  Esso nel 1310 
venne, con altri uffizii di Rialto, saccheggiato dai congiurati di Baiamonte Tiepolo. Il Sabellico lo 
chiama «farinarium emporium»,  ed aggiunge: «incredibile relatu quanta vis in eo  venalis annonae 
adsit, quaeque libera occasio mercari volentibus».  Apprendesi dal Sanudo che nel terribile incendio 
successo in Rialto il 10 gennaio 1513 M. V. s’apprese il fuoco anche a questo fondaco, «et poi 
entroe in caxa di s. Zuan Sanuto lì appresso , qual si bruxoe. Et prima era bruxata quella di s. 
Hieronimo Tiepolo cao di X, che era contigua al fontego predetto».  Altro incendio patì questo 
fondaco nel 1623 con danno di 25 mila ducati. Ad esso presiedevano i «Signori al Formento in 
Rialto»,  e da ess o prese il nome anche il prossimo «Rio del Fontego»,  ora interrato.  
L’arte dei Fonticai aveva anticamente scuola di divozione in chiesa di S. Silvestro, la quale però nel 
1530 venne trasportata a S. Apollinare, ove raccoglievasi all’altare dedicato alla Na tività di Maria 
Vergine. In quella chiesa aveva pure la tomba con epigrafe illustrata dal Cicogna.  
Fontego (Sottoportico e Corte del)  a S. Margherita.  
In «Campo di S. Margherita»  eravi nel 1713 la «bottega serve per fontego» (fondaco) «di farina, 
affidata  alli fontegheri» (fonticaj), e posseduta dalla «sig.ra Laura relita Antonio Badoer».  Oltre i 
due fondachi principali di S. Marco e di Rialto, il governo aveva fatto aprire in varie parti della città 
altri fondachi minori, acciocché la popolazione meno dov iziosa potesse provvedersi di farine ad 
ogni momento, ed a prezzo determinato. Il fondaco di S. Margherita fu istituito nel 1704, poiché nel 
«Catastico delle Leggi in materia di Biave»  (Codici 738 -739, Classe VII della Marciana) trovasi 
scritto: «1704, 7 G iugno. In Pregadi, Capitolar Mag.to, c. 133: Siano aperti quattro fontici sparsi 
per la città a comodo del popolo, cioè Zuecca, Castello, S. Margherita, e Rio Terrà».  
Un «Ponte»  ed una «Calle del Fontego»  abbiamo pure a S. Giustina così denominati, secondo  la 
Descrizione di quella contrada pel 1740, dal «Fontico di farina, padron Vincenzo da Riva».  E nel 
Catastico sovraccitato troviamo: «1731, 4 decembre. Terminazione Biave. Sia aperto un fontico a S. 
Giustina».  
Rammenteremo come al «Ponte del Fontego»  a S. Giustina abitava quel Marcantonio Morosini che, 
eletto Provveditore di Campo nel 1499 contro Lodovico Sforza duca di Milano, spogliollo del 
dominio e, presa Cremona, s’impadronì dell’insegne ducali, trasportandole a Venezia, e 
collocandole a trofeo della propria abitazione. Egli è quel medesimo, che essendosi abbattuto in due 
ambasciatori fiorentini, e non volendogli questi cedere la via, ne afferrò uno, e lo spinse nel fango 
colle parole — Impara un po’ a cedere a chi t’è maggiore! — Marcantonio Morosini fu sepolto in 
chiesa di S. Francesco, nella cappella a fianco della porta laterale. Il palazzo di lui, che nel 1787 era 
già passato nella famiglia Querini, ed ora appartiene ad altri proprietarii, porta il N. A. 2845. In esso 
ai nostri tempi abitò il buon letterato Pier Alessandro Paravia.  
Quasi di faccia sorge l’altro palazzo Valier, poscia Riva.  
F  indice  
Fontego dei Tedeschi (Calle, Ramo, Salizzada, Rio del)  a S. Bartolomeo.  
Essendo fino dal secolo XIII  numerosi i Tedeschi in Venezia per oggetto di traffico, il Senato 
assegnò loro un casamento sul «Canal Grande»,  contiguo al «Ponte di Rialto»,  ad uso di 
abitazione, e di deposito tanto delle merci che qui acquistavano per trasportarle altrove, quanto di 
quelle che ritraevano dalla Germania. Questo edificio, che da quell’epoca s’incominciò a 
denominare «Fontego»  (fondaco) «dei Tedeschi»,  venne ampliato nel 1300 colle case dei Polani. 
Nel 1505 violento incendio lo ridusse in cenere ed allora il Senato, collo cati provvisoriamente i 
Tedeschi nelle case dei Lippomano a S. Fosca, decretò che fosse rifatto, il che ebbe compimento nel 
1508. Per lungo tempo si attribuì questa rifabbrica a Pietro Lombardo. Il Morelli nel principio del 
secolo presente scoprì un poemet to latino d’un autore di quei tempi, secondo il quale, dovrebbesi 
attribuirla a fra’ Giocondo da Verona. Tuttavia il decreto del Senato 19 giugno 1505, ed i «Diarii»  
del Sanudo danno a divedere che fu opera d’un Girolamo Tedesco d’ignoto cognome. Quel decr eto 
dice chiaramente che avendo i mercatanti Tedeschi «suplicado se vuogli tuor el modelo fabrichado 
per uno dei suoi, nominado Hieronymo, homo intelligente et practico..., l’anderà parte che, per 
autorità de questo Conseglio la fabrica del Fontego sopradi cto far se debi iuxta el modelo 
composto per el prefato Hieronymo Tedesco»  ecc. Le parole poi del Sanudo sono le seguenti: 
«1505, 19 zugno. Fo posto per el Consegio tuor el modello dil Todescho, et secundo quello si fazzi 
el Fontego di Todeschi, et si fazz i le botteghe attorno; et el Colegio hebbe libertà per le do parte a 
bossoli et balote terminar quelo li parerà».  Al Fondaco dei Tedeschi presiedevano tre patrizii col 
titolo di «Visdomini»,  essendovi pure un pubblico pesatore delle merci, due ragionieri, ed un 
fonticajo, o custode. L’edificio, che ora è convertito ad uso di pubblici dicasteri, venne dipinto a 
fresco nelle sue pareti esterne dal Tiziano, e dal Giorgione.  
Il Fondaco dei Tedeschi veniva visitato ogni anno, nella vigilia di Natale e nell’ultim o giorno 
dell’anno, dal clero di S. Bartolammeo. Qui si fecero molte feste, descritte dal Sanudo, e nei secoli 
XVI e XVII vigeva il curioso costume di celebrarvi, nei tre giorni e nelle tre notti antecedenti 
all’apertura del carnovale, pubblici balli masch erati.  
Fino dal 13 aprile 1341 nominaronsi quattro senatori per allargare la strada dal «Fontego dei 
Tedeschi» a S. Giovanni Grisostomo («Spiritus»).  E si pensò ad allargarla nuovamente nel secolo 
XVI, narrando Marin Sanudo il 5 febbraio 1531 M. V. che in Senato fu «faticato longamente con 
summo studio et diligentia a trovar il modo di far lo accordo con quelli hanno stabili nella calle 
che va al ponte del Fontego dei todeschi a la chiesa di S. Giovanni Grisostomo».  
F  indice  
Fontego dei Turchi (Salizzada del) a S. Giovanni Decollato.  
I Turchi, massimamente dopo la metà del secolo XVI, frequenti vedevansi in Venezia. Sparsi 
dapprima, troviamo che nel 1571 abitavano in Cannaregio nel palazzo di Marcantonio B arbaro, 
bailo a Costantinopoli, ove, essendo in quell’anno successa la vittoria delle Curzolari, « stettero 
rinchiusi per quattro giorni per il dubbio che havevano d’essere lapidati dai putti, facendo mille 
segni di mestitia col rotolarsi per terra, batters i il petto, pelarsi li mostacchi, e graffiarsi il viso e le 
carni».  Vedi Rocco Benedetto («Ragguaglio dell’Allegrezze, Solennità e Feste fatte in Venetia per 
la felice Vittoria, ecc., Venezia, Perchacino, 1571»).  Nel 1574 un Francesco de Demitri Litino 
propose al Senato di raccoglierli in un albergo, di cui egli ed i suoi discendenti fossero i custodi. 
Accolta il 16 agosto 1575 la proposta, si elesse a tale oggetto una casa d’un Bartolammeo 
Vendramin a S. Matteo di Rialto, la quale serviva d’osteria all’ins egna dell’ «Angelo».  Senonché 
poscia pensossi di ritrovare stabile più acconcio, e varii ne furono offerti, fra i quali nel 1579 uno 
dei Gabrieli ai SS. Giovanni e Paolo in «Calle della Testa».  Ma i Turchi, qualunque se ne fosse la 
causa, non si partirono d a S. Matteo, trovandosi che anche nel 1621 erano colà domiciliati. In 
questo anno il doge Antonio Priuli loro assegnò un palazzo, posto a cavaliere delle due antiche 
parrocchie di San Giacomo dall’Orio e di S. Giovanni Decollato, eretto, secondo il genealo gista 
Barbaro, nella prima metà del secolo XIII dai Pesaro; comperato nell’anno 1381 dalla Repubblica 
per farne un dono a Nicolò d’Este, allora semplice marchese di Ferrara; confiscato agli Estensi nel 
1482, e nel 1509; dato poco dopo dalla Repubblica a pa pa Giulio II; donato da costui nel 1520 ad 
Altobello Averoldo legato apostolico, il quale vi ebbe domicilio, al pari del di lui successore 
Benedetto Campeggio; restituito agli Estensi nel 1527; cesso nel 1602 da Cesare d’Este al cardinale 
Aldobrandini, nip ote di Clemente VIII, e tosto dopo acquistato dal suddetto Antonio Priuli prima di 
salire al soglio ducale. Tale palazzo, ove albergarono molti principi, e, come vogliono alcuni, il 
divino cantore della «Gerusalemme»  quando venne a Venezia col duca Alfonso  di Ferrara per 
incontrarvi Enrico III re di Polonia e di Francia, è d’architettura greco -barbara mista all’arabica, e 
certamente nel fabbricato si misero in opera materiali di edificii più antichi. Installati che vi furono i 
Turchi, si diede nuova forma a l locale nell’interno, e vi si elesse per direttore G. Battista Litino, 
nipote di Francesco. Quindi si venne a comandare la chiusura delle finestre e delle porte, ad 
eccezione della grande sulla pubblica via; vietossi alle donne ed agli imberbi l’accesso; s’interdisse 
l’introduzione di polvere, ed armi da fuoco, ed altre molte leggi si promulgarono, commesse alla 
magistratura dei «Cinque Savii alla Mercanzia»,  che erano cinque nobili pratici del navigare e 
mercanteggiare, le sentenze dei quali negli affari appartenenti alla nazione Mussulmana erano 
inappellabili. Ad uso della nazione medesima servì il fondaco fino al 1838, in cui l’appaltatore 
Antonio Busetto, soprannominato Petich, ne fece acquisto dal conte Leonardo Manin, legatario di 
Pietro Pesaro nella cui famiglia lo stabile era ritornato pel matrimonio con una Priuli fino dal 1648. 
Allora Saddo -Drisdi, l’ultimo Turco che rimaneva in queste soglie, fu costretto ad abbandonarle, 
non senza però che egli vi riluttasse a tutta forza, e sdegnato perciò, part isse improvvisamente da 
Venezia. Nel 1860 il Fondaco dei Turchi fu ottenuto in enfiteusi dal nostro Comune che, impetrati 
80.000 fiorini dal Governo Austriaco, s’accinse a ristaurarlo, sotto la direzione dell’ingegner 
Federico Berchet. Nel 1869, sei giugno , se ne scoprì al pubblico la facciata ridotta, per quanto fu 
possibile, alla sua originale condizione col rialzamento delle due torricelle laterali, già demolite per 
decreto della Repubblica 27 maggio 1627. E compiuti in seguito gli interni ristauri, qui si potè 
trasportare dal vicino casamento, legato da Teodoro Correr, il «Civico Museo»,  la cui inaugurazione 
successe il 4 luglio 1880.  
F  indice  
Forne r (Fondamenta del)  a S. Fosca.  
«Forner»  nel nostro dia letto suona «fornajo».  Per queste, ed altre località così denominate, vedi 
Forno  (Calle del).  
Sulla «Fondamenta del Forner»  a S. Fosca sorge il palazzo Vendramin, lombardesco, pregevole 
specialmente pei leggiadri intagli della porta, la quale meritò d’esse re incisa dal Selvatico nei suoi 
«Studii sull’Architettura e Scultura in Venezia».  In questo palazzo, che trovasi inciso dal Coronelli 
col titolo: «Palazzo Vendramino»,  eravi un celebre museo, copioso di statue, di busti e di medaglie, 
nonché di pitture de l Giorgione, Gian Bellino, Tiziano, e Michelangelo.  
F  indice  
Forne r (Campiello del)  o del Marangon  a S. Gio.  
Evangelista. Il fornajo più non vi stanzia, né il «marangon»,  o falegname.  
F  indice  
Forno (Calle del) a S. Sebastiano.  
In questa località, soggetta all’antica parrocchia di S. Basilio, esisteva nel 1740 « l’inviamento da 
forner»  di Francesco Pietro Bon, il quale pagava pigione al N. U. Francesco C anal.  
L’arte dei fornai, o cuocitori di pane, fu eretta in corpo nel 1445, ed aveva due scuole di devozione, 
l’una sotto il titolo dei SS. tre Re Magi presso il «Ponte della Madonna dell’Orto»  con vicino 
ospizio; l’altra, sotto il titolo della B.V., in chi esa di S. Maria Zobenigo. Il prezzo per cuocere il 
pane venne fissato nel 1649 a soldi 20 allo stajo, mentre prima, cioè nel 1627, era fissato a soldi 16, 
indi a 14. Le canne a servizio dei forni dovevano essere collocate in lontananza dai medesimi, 
saggia  misura la cui trascuranza produsse varii incendii. Nel 1773 i forni esercitanti ascendevano a 
62, i chiusi a 3, e gl’inviamenti a 65, con 62 capi maestri, 149 lavoranti, e 22 garzoni. Notisi che gli 
inviamenti non si potevano accrescere di numero perché v enduti dal pubblico.  
Tra le altre strade di Venezia che presero il nome dai forni che colà esistevano od esistono tuttora, 
noteremo la «Calle del Forno»  a S. Sofia pell’oratorio sacro alla Natività di M. V. e S. Rocco fatto 
fabbricare colà nel 1806 dal for naio Martino Gatti.  
F  indice  
Forno (Calle del)  o del Piombo  a Santa Marina.  
Pel primo nome vedi Forno  (Calle del). Pel secondo Piombo  (Rio del).  
Il Codice Cicogna 264 intitolato: «Memorie Venete»,  contiene la seguente notizia: «21 Marzo 1761. 
In Calle del Piombo a S. Marina fu barbaramente trucidata la signora N. ed il reo fu placitato 
dall’ecc. Avog. Vinc. Donà, e li 13 Settembre 1763 fu condannato i n vita».  
F  indice  
Forno (Calle del)  detta Salizzada  a S. Vito.  
Il forno scorgesi anche oggidì. La Calle poi è detta «Salizzada»  perché forse fu una delle prime 
anticamente selciate.  
F  indice  
Forno (Calle del)  o del Teatro  a San Fantino.  
Qui pure esisteva anticamente un forno. L’altra denominazione dipende dal vicino teatro della 
Fenice. Vedi Fenice  (Ponte ecc. della).  
Presso la «Calle del Forno»  a S. Fantino esisteva nel 1521 la celebre stamperia di G. Antonio de 
Sabio.  
F  indice  
Forno vecchio (Corte del)  a S. Giovanni in Bragora.  
Alcune strade di Venezia, ove anticamente era  stabilito un forno, ebbero questo nome dopoché 
qualch’altro forno in epoca posteriore si stabilì nei contorni.  
L’elefante che scappò nel 1819 dal suo serraglio sulla «Riva degli Schiavoni»,  involandosi a’ suoi 
persecutori, entrò nella «Calle del Forno Vec chio»  a S. Giovanni in Bragora. Qui ruppe la porta 
d’una casa, fracassò la «vera»  d’un pozzo, e, tentando di salire una scala di legno, rovinò a terra 
colla medesima. Allora gli furono scaricate contro molte palle di fucile, che non valsero a ferirne la 
durissima pelle, ma penetrarono in quella vece in una piccola stanza terrena, ove tranquillamente 
dormiva una povera vedova con quattro teneri figliuoli. Fortunatamente però volarono al di sopra 
dei corpi di quell’infelice famiglia, la quale, per un prodigio , restò illesa del tutto. Frattanto 
l’elefante rialzatosi, tornò a prender la fuga, e riparò nella chiesa di S. Antonino, in cui finalmente 
rinvenne la morte per opera degli artiglieri. Vedi S. Antonino  (Salizzada ecc.).  
Tra le altre strade che portano la stessa denominazione merita ricordo la «Corte del Forno Vecchio»  
a S. Luca ove esiste un oratorio fondato nel 1815 da Giovanni Bollani.  
F  indice  
Foscarini (Ponte, Fondament a) ai Carmini.  
Dal prossimo palazzo Foscarini, donde Enrico III re di Francia e di Polonia ammirò nel 1574 la così 
detta «guerra dei bastoni»,  combattuta sul ponte sottoposto. Marsilio dalla Croce, nella sua « Istoria 
della pubblica et famosa entrata in Vi negia del serenissimo Enrico III, re di Francia e di Polonia»,  
racconta che, dovendosi fare tal guerra, «vi si volle ritrovare la Maestà sua, siccome aveva 
desiderato più volte, per godere ancora quest’altro trattenimento e sollazzo; e si ridusse sul tardi  
con li principi e signori in casa del clarissimo Jacomo Foscarini, ambasciatore, per mezzo il ponte. 
Fu fatto subito bando, pena la galea, che tutti quei che montassero sul ponte tagliassero prima le 
punte a’ loro bastoni, e pena la vita a chi tirasse sas si, mettesse mano all’armi, e causasse alcuno 
tumulto, od altro inconveniente, come altre volte è accaduto, e li capitani, per ordine dei loro 
signori, vennero armati in guardia per vietare ai scandali. Sua Maestà fattasi vedere alle finestre, 
le quali era no apparate di panni d’oro con suoi guanciali del medesimo, comparsero in campo da 
l’una parte e l’altra da circa duecento combattenti... e quivi montati sopra il detto ponte a due a 
due, ora una parte, ora l’altra a far la mostra, poi a solo per solo, com inciarono a tirarsi alquanti 
colpi sino a tanto che s’attaccò di poi tutta la frotta, che durò più di mezz’ora, scacciandosi ora gli 
uni, et ora gli altri giù del ponte, e talora rimettendosi, abbassando gli adversarii che gli avevano 
cacciati, dandosi più  volte la carica in diverse frotte l’una parte e l’altra, e rimanendo anche talora 
patroni del ponte; talché la Maestà sua vide benissimo questa pugna, e la godei con suo 
grandissimo gusto e trastullo, la quale riuscì benissimo per le belle frotte che più volte si fecero; e 
per la gran moltitudine dei combattenti nel cacciarsi cadevano molti per terra, et altri 
precipitosamente in vari modi nell’acqua da ambe le parti... et in segno di gratitudine che si fossero 
diportati bene, furono premiati tutti, dandos i ad ambedue le parti cento e cinquanta ducati per una, 
e venticinque di rinfrescamento, li quali denari spesero gli uni e gli altri in fare feste di balli, caccie 
di tori, fuochi artificali, et altri simili trattenimenti, cadauna parte nel suo sestiero».  Il citato 
Giacomo Foscarini, che ospitò nel 1574 il re Enrico III, fu prode generale di mare e, morto nel 
1602, ebbe splendido monumento in chiesa dei Carmini. Questa linea dei Foscarini andò estinta nel 
procuratore Pietro, morto nel 1745, la cui vedova El isabetta Corner diede il 3 agosto 1749 nel suo 
palazzo dei Carmini una splendida festa di ballo, con musica e canti, alla serenissima famiglia di 
Modena. Tale festa venne rappresentata in un’incisione del Filosi.  
Abbiamo dai cronisti che la famiglia Foscar ini, da cui altre fra le nostre vie si appellarono, provenne 
da Altino, oppure da Padova, nell’867, e che anticamente chiamavasi Cobeschini, ma cangiò di 
cognome nel 1297, epoca nella quale rimase del Consiglio. Produsse varii illustri personaggi. Desta 
compassione il fatto d’un Antonio, uscito da questa famiglia, che, frequentando di notte la casa 
della contessa inglese Anna d’Arundel, ed accusato d’aver colà secreti colloqui cogli esteri 
diplomatici, venne strozzato in prigione nel 1622, ma poscia fu dich iarato innocente. Dalla 
medesima famiglia uscì nel secolo seguente Marco, eruditissimo bibliotecario della Marciana, 
innalzato nel 1762 alla ducale dignità, il quale nel palazzo dei Carmini, che, per eredità, era passato 
nella sua linea, raccolse un ricco tesoro di cronache patrie. Quantunque non si possieda che la prima 
parte della sua «Storia della Letteratura Veneziana», essa sola è bastante a farci conoscere la vastità 
del suo talento e delle sue cognizioni.  
Il «Ponte Foscarini»  ai Carmini chiamavasi an che «dei Guori».  Vedi Carmine  (Campo, Rio del).  
Foscarini (Rio terrà).  
Vedi S. Agnese . 
F  indice  
Foscarini Marco .  
Vedi Marco Foscarini . 
F  indice  
Foscolo Ugo (Campo).  
Vedi Gatte . 
F  indice  
Fossa Capara.  
Vedi Capara . 
F  indice  
Frati (Fondamenta, Ponte, Calle dei)  a S. Angelo.  
Dal prossimo ex convento agostiniano di S. Stefano Protomartire. Sembra che i frati di S. Stefano 
abbiano fatto erigere questo ponte  nel 1455, poiché la cronaca del Savina dice che essi nell’anno 
suddetto «fecero far un ponte de piera, et una porta che passa sopra el rio, et va nel suo convento».  
Veramente di stile del secolo XV è la porta, nell’archivolto della quale scorgesi un alto rilievo 
figurante S. Agostino in mezzo ai frati del suo ordine, che porgono preghiere.  
Appiedi di questo ponte sta affissa sul muro una lapide, non si sa come qui trasportata, la quale 
ricorda le indulgenze che si lucravano, soccorrendo con elemosine lo sp edale della Pietà, fondato 
dal francescano Pietro d’Assisi, detto anche «fra’ Pieruzzo dalla Pietà».  
La «Calle dei Frati»  a S. Stefano venne allargata nel 1884.  
Frati (Calle dei)  all’Eremite.  
Dai frati di S. Stefano, i quali, per attestato delle varie Des crizioni della contrada dei Ss. Gervasio e 
Protasio, vi possedevano alcune case. Appare poi dalle Condizioni pel 1740 che queste case erano 
cinque, unite, e fabbricate il 26 luglio 1554.  
Frati (Calle dei)  a S. Sebastiano.  
Dai frati Geronimini un tempo sta nziati nel convento di S. Sebastiano.  
Frati (Calle dei)  ai Gesuati.  
Dai frati Gesuati, al convento ed alla vecchia chiesa dei quali è vicina.  
Frati (Calle dei)  alla Giudecca.  
Dal convento dei pp. Cappuccini, intitolato al SS. Redentore.  
F  indice  
Fruttarol (Calle del) detta Lanza  a S. Gregorio.  
Per la prima denominazione vedi l’articolo antecedente. La seconda deriva da una famiglia Lanza. 
Una «Vittoria Corona r.ta Onorio Lanza»  notificò il 18 marzo 1626  d’aver dato a pigione la casa 
che teneva per uso «pro indiviso col N. U. Marco Malipiero» , la quale era situata «in contrà de S. 
Gregorio».  
F  indice  
Fruttarol (Sottoportico del) detto Della Malvasia  a San Felice.  
La bottega da fruttaiuolo trovasi ancora qui presso, ma non del pari la bottega da «malvasia».  Vedi 
Malvasia  (Calle della).  
F  indice  
Fruttaròl (Sottoportico e Cort e del)  in «Casselleria».   
A ragione dice il Dezan che tali località non del «Fruttarol»  (fruttajuolo) ma dei «Fruttaroli»  
dovrebbonsi appellare, imperciocché la confraternita dei Fruttajuoli, eretta fino dal 1423, aveva qui 
un ospizio composto di 19 camere , ed un oratorio sacro a San Giosafatte. Questa arte, unita a quella 
degli Erbajuoli, aveva un altro oratorio dedicato al medesimo santo presso la chiesa di S. Maria 
Formosa. I Fruttaiuoli erano gli eroi della così detta festa dei «Meloni»,  della quale ecc o l’origine. 
Avendo il doge Steno, nel primo anno del suo governo, composto alcune dissensioni insorte fra i 
confratelli di quest’arte, ed avendogli essi offerto, in segno di gratitudine, un presente di poponi, o 
«meloni»,  si volle continuare la pratica an che negli anni avvenire. I fruttaiuoli pertanto nel primo 
anno del governo d’ogni doge, in un determinato giorno d’agosto, radunavansi in «Campo di S. 
Maria Formosa»,  e, per la «Merceria»  e la «Piazza di S. Marco»,  recavansi in corpo al Palazzo 
Ducale. Pre cedevano sei mazzieri recanti bastoni dipinti di verde a fili d’oro, e coll’armi gentilizie 
di sua Serenità. Andavano dietro quattro trombettieri, e tre tamburini, che facevano echeggiare 
l’aria del suono dei loro strumenti. Venivano quindi i tre stendardi  dell’Arte; un gran solajo con la 
figura di S. Giosafat, protettore dell’Arte, sostenuto da quattro facchini, i quali erano vestiti di tela 
bianca, stampata a fiori di color rosso, ed avevano un berrettone in testa con fiocchi e fiori; due 
fanciulli, vesti ti di nero, con due mazzetti di fiori; l’interveniente dell’Arte fra il doge dei Nicolotti, 
perpetuo gastaldo dell’Arte, in ducale rossa e calotta nera, ed il vicario dell’Arte medesima con 
tabarro di colore. Seguivano finalmente i fruttaiuoli, a due a due , portando i poponi in corbe ornate, 
e sopra argentei bacini. Arrivata la processione alla così detta «Porta della Carta»,  saliva alla «Sala 
dei Banchetti»,  ove si depositavano i poponi, ed erano preparati i doni che in ricambio il doge 
largiva all’Arte, c onsistenti in forme di formaggio, in prosciutti, «ossocolli» , «sopressade»,  lingue 
salate, «buzzoladi»,  e vino moscato. Allora s’introducevano i Capi dell’Arte alla presenza di sua 
Serenità, i due fanciulli gli presentavano i loro mazzetti di fiori, e l’in terveniente recitava apposito 
discorso, a cui il principe benignamente rispondeva.  
La festa dei Meloni fu disegnata dal Grevembroch nei suoi «Abiti dei Veneziani di quasi ogni età»  
(Ms. al Civico Museo).  
Fruttaròl (Calle del)  a S. Fantino.  
La bottega da «fruttarol»,  o fruttajuolo, che esisteva in questa calle, e che nel 1740 veniva condotta 
da un Giacomo Pellegrin, affittuale dei Giustinian, serve attualmente ad altra destinazione. Dei 
fruttaiuoli, i quali diedero il nome a più strade di Venezia, abbiamo d etto più sopra.  
Vuolsi che in «Calle del Fruttarol»  a San Fantino abbiano avuto i natali due celebri soggetti della 
famiglia Giustinian, cioè il beato Nicolò, monaco in San Nicolò del Lido, che nel secolo XII uscì 
dal chiostro col permesso del pontefice, e  si unì ad Anna Michiel per dar successione al proprio 
casato, dopoché ritornò nella solitudine, e quel Lorenzo, che fu nel 1451 il primo patriarca di 
Venezia, e dopo morte entrò nel novero dei santi. Egli ricevette il battesimo nella prossima chiesa di 
S. Fantino. Il canonico Angelo Regazzi nelle sue «Notizie storiche edite ed inedite di S. Lorenzo 
Giustiniani» ecc, «Venezia, Grimaldo, 1856»,  così scrive al Capo II: «Il palazzo Giustiniani, ove 
nacque il nostro santo, sorgeva nella Calle del Fruttarol, det ta dei Barcaroli, a S. Fantino, il quale, 
passato in proprietà dei Morosini, ridotto venne attualmente in quattro case marcate col civico 
numero 1858. In conseguenza di ciò, non rimane memoria alcuna della stanza in cui nacque 
Lorenzo, ma appo i nobili Mor osini prefati si venera un’antichissima di lui immagine. In una stanza 
però di quelle case, per attestazione d’alcuni, e principalmente del Rev.mo Pievano di S. Maria 
Zobenigo, e di una vecchia donna, accendevansi, da immemorabile tempo, il dì 8 gennaio, a lcuni 
ceri in onore del santo.  
All’altare poi di S. Gaetano, nella chiesa di San Fantino, evvi un simulacro che lo rappresenta, 
forse in memoria d’essere nato in quella parrocchia».  
F  indice  
Fabbri (Calle  dei) a S. Moisè.  
Dalla Scuola dei Fabbri ferrai. Fino dai primi tempi i Fabbri ferrai erano numerosissimi nella nostra 
città, e formavano un corpo, sopra il quale gli antichi dogi invigilavano. Rilevasi dal Sagornino, che 
nei principii del mille questi a rtieri dovevano lavorare una data quantità di ferro per conto del fisco, 
cioè dei dogi, che allora commerciavano come i privati. Nel 1162 i Fabbri si segnalarono contro 
Wuldarico, patriarca d’Aquileja, laonde nella festa del Giovedì Grasso, istituitasi in 
commemorazione della riportata vittoria, essi procedevano in «Piazza S. Marco», armati all’antica, 
tagliavano, insieme ai Beccai, la testa al toro, ne dispensavano la carne ai poveri, e finalmente, fra i 
musicali concenti, s’assidevano a lieto convito. Non  sappiamo precisamente in qual epoca la loro 
confraternita siasi stabilita nella chiesa di San Moisè, ma vi esisteva fino dai tempi del Sabellico che 
la ricorda. Sappiamo poi che nel 1583 passò improvvisamente nella chiesa di S. Vitale, ma ritornò 
nel 1602  in quella di San Moisè, presso la quale, fino dal 1584, aveva fatto acquisto da Pietro Balbi 
di quattro vecchie case, e di altre due vicine dalla famiglia Cappello, ad oggetto di costruire la 
Scuola di cui parliamo, e che dà il nome al sentiero da noi ill ustrato. Un inventario, riportato da 
Agostino Sagredo («Sulle Consorterie delle Arti Edificative in Venezia»),  ci fa sapere che nel piano 
terreno di questo edificio eravi il deposito del carbone, ed un’altra stanza ad uso comune; a metà 
della scala una sta nza tappezzata con cuoi dorati, che serviva pell’elezioni e l’adunanze degli 
ufficiali; nel piano superiore la sala grande con altare di legno dorato e dipinti di celebri autori; nel 
terzo piano poi l’archivio, ed una stanza pell’armi destinate alla funzio ne del Giovedì Grasso. I 
fabbri costrussero pure nel 1696 un altare nella chiesa di S. Moisè. Non paghi d’un solo santo 
titolare, ne avevano quattro, cioè «S. Alò»  (S. Eligio), «S. Liberale»,  «S. Carlo»,  e «S. Giovanni 
Battista». La loro Scuola, dopo la so ppressione delle Confraternite, servì per qualche tempo a 
ricetto di povere, e quindi per molti anni a teatro di marionette. Ora serve a magazzino.  
Un’altra Calle a San Marco è detta «dei Fabbri»  per le varie officine fabbrili che tuttora vi esistono. 
Qui abitava in una splendida ed ampia casa «Antonio Lotti»,  maestro di cappella in S. Marco. Egli 
morì il 5 gennaio 1739 M. V. Vedi: Caffi, «Storia della Musica Sacra nella già Cappella Ducale di 
S. Marco in Venezia. Venezia, Antonelli, 1855».  
F  indice  
Fabbriche (Sottoportico, Traghetto delle)  a Rialto.  
Questo Sottoportico è sormontato dalle così dette «Fabbriche Nuove»,  che hanno il prospetto lungo 
il «Canal Grande»,  e che furono erette sul disegno del Sansov ino dal 1552 al 1555 pegli usi del 
commercio. Negli ultimi anni del Governo Austriaco vennero ristaurate.  
F  indice  
Facchini (Corte dei)  presso la «Fondamenta della Misericordia»  a S. Marziale.  
Ad ogni se stiere di Venezia erano addetti per lo passato molti facchini, i quali, fra le altre 
incombenze, avevano quella di pulire le pilelle, ed i pozzi. Essi provenivano in ispecialità dalla 
Valtellina, e raccoglievansi nella chiesa di San Giuliano in devota conf raternita, eretta il 16 aprile 
1626, sotto il titolo della Visitazione della B. V. Uno stazio di essi, come raccogliesi da un codice 
Marciano, esisteva sopra la «Fondamenta della Misericordia».  
F  indice  
Falcon (Ramo, Sottoportico del)  a S. Luca.  
Sembra che queste vie, prossime bensì al «Campo di S. Luca» , ma sottoposte un tempo, come 
adesso, alla parrocchia di San Salvatore, abbiano tratto l’appellazione da una famiglia Falcon. Chi 
trovò memoria d’una fa miglia di tal cognome nell’indicata parrocchia fu il Gallicciolli, che nelle 
«Memorie Venete»  (Lib. III, 649) lasciò scritto: «Nel 1455, 26 Novembre, certo Domenico Falcon 
possedeva stabili in S. Salvatore, Act. Cur. Cast.» . Di questa famiglia era forse qu el Francesco 
Falcon, cittadino veneziano, che nel 1501 venne ucciso da un Angelo Gazato mentre passava «per 
callem qua itur ad rippam Carbonis in contracta Sancti Lucae».  Il Gazato, resosi contumace, fu 
bandito il 30 maggio 1503 da tutto il dominio veneto colla comminazione d’aver tagliata, ove fosse 
colto, la mano destra e, con quella appesa al collo, d’essere decapitato frammezzo le due colonne 
della «Piazzetta».  
F  indice  
Falcona (Corte)  a S. Margherita.   
La Descrizione della contrada di S. Margherita pel 1713 la chiama «Corte Grifalcona»,  e segna in 
essa la «casa propria del Rev. D. Zuane Grifalconi» , nonché altre due case dei «signori Alvise e  
fratelli Grifalconi».  Questa famiglia, di origine Veronese, fino ab antico fermò il suo domicilio in 
parrocchia di S. Margherita, poiché in una delle «Mariegole»  della scuola di S. Maria della 
Misericordia, o della Val Verde (an. 1308 -1499), trovasi ascritto qual confratello un «Tommaso di 
Grifalconi»  da S. Margher ita. Egli è probabilmente quel «Tommaso Grifalconi q.m. Giordano»  da 
Verona, che il 28 marzo 1383 ottenne un privilegio di cittadinanza veneziana. Come emerge dalla 
stessa «Mariegola»,  anche un Antonio, ed un Alberto Grifalconi da S. Margherita erano di qu el 
tempo confratelli della Scuola di S. Maria della Misericordia.  
La famiglia Grifalconi, oltre la casa di S. Margherita, possedeva un palazzo in «Calle della Testa»  
(ove nel secolo trascorso esisteva il Fondaco del Curame) con beni in terra ferma, special mente 
sotto Cittadella. Aveva sepolcro in chiesa dei Carmini, e si rese celebre pell’adozione di Luigi 
Dragan, che perciò si fece chiamare Grifalconi, e che dopo aver insegnato in Francia, morì fra noi 
nel 1555, venendo sepolto con iscrizione fuori d’una d elle porte laterali della chiesa dei SS. 
Giovanni e Paolo. Ricorda il Bardi nelle sue «Cose Notabili della Città di Venetia»  ch’egli «fu gran 
filosofo, et di molta profonda dottrina. Havea cognitioni di molte lingue. Era eloquente, e d’alta 
memoria. Et con  faconda et piacevole eloquenza giovando agli ascoltatori, dilettava altri volentieri, 
insegnando la bella via per la qual l’huomo dee camminare in queste tenebre mondane».  
F  indice  
Fanese (Via) in Ghetto  Nuovissimo.  
Vedi Calleselle  (Strada nuova delle).  
F  indice  
Faraon (Calle del)  in «Cannaregio»,  sulla «Fondamenta delle Penitenti».   
Leggasi «Calle del Feraù»,  come nella Descrizione della contrada di S. Geremia pel 1661. 
«Ferraù»  è cognome di famiglia, la quale, sebbene nel 1661 più non abitasse nella Calle che da essa 
prese il nome, abitava però poco discosto in una casa della cittadinesca famiglia Pozzo.  
F  indice  
Farsetti (Traghetto)  a S. Luca.  
Sorge qui presso un palazzo eretto nel principio del secolo XIII dai Dandolo, che, secondo il 
cronista Magno, aveva in origine la facciata verso il «Campiello della Chiesa»  di S.  Luca. Questo 
palazzo, ove abitò il doge Andrea Dandolo prima della sua assunzione alla ducea, ed ove ospitossi 
nel 1361 Rodolfo duca d’Austria, venne, coll’andar del tempo, dai Dandolo rifabbricato colla 
facciata verso il «Canal Grande» , foggiata sulla pr imitiva maniera bisantina. Dopo altri proprietarii, 
passò nel 1670 in mano della nobile famiglia Farsetti venuta dalla Toscana, ed assunta nel 1664 al 
Veneto patriziato. Ebbe allora nuovi abbellimenti, e l’abate Filippo Farsetti vi andò con cura 
raccoglien do le copie in gesso, delle quali aveva fatto trarre le forme sopra gli stessi originali, delle 
più celebri statue di Roma, Napoli, e Firenze, coll’aggiunta di celebri dipinti. Né pago di ciò, 
prepose a tale sua galleria lo scultore bolognese Ventura Furla ni, lasciandola sempre aperta ai 
giovani cultori delle arti, cui somministrava eziandio l’occorrente pel disegno, ed istituendo annui 
premi agli autori delle opere più lodevolmente sopra quei modelli condotte. Non fu altrove che 
Canova apprese i rudimenti della scultura, laonde scorgevansi sulle scale due cestellini di marmo, 
ripieni di frutta, primi intagli del grande artista, trasportati, per iscopo di preservazione, l’anno 
1852, nel civico museo. Il palazzo Farsetti servì pure di sede all’accademia lette raria dei 
Granelleschi istituita nel 1747 da Daniele, cugino dell’ab. Filippo Farsetti sovraccitato, e sostenuto 
dal di lui fratello Tommaso Giuseppe, cavaliere Gerosolimitano. Ed altra accademia letteraria vi si 
raccolse nel 1778, di cui fu eletto mecenat e lo stesso Daniele, alla cui morte, avvenuta nel 1787, 
passò in casa Erizzo a S. Martino. Senonché ben diverso dai proprii congiunti mostrossi Anton 
Francesco, figlio di Daniele, ultimo rampollo di sì illustre prosapia. Fino dal 1788 chiuse la galleria 
coll’intenzione di alienare gli oggetti ond’era fornita. Vi si opposero gli Inquisitori di Stato, e fu 
soltanto dopo la caduta della Repubblica ch’egli poté vendere le opere di pittura, e donare a Paolo I 
imperatore delle Russie le principali forme delle sta tue, le quali ultime sarebbero pur esse andate 
disperse se nel 1805 non fossero state comperate dal governo Austriaco a profitto della nostra 
Accademia di Belle Arti. Anton Francesco Farsetti, aggravato da debiti, cessò di vivere a 
Pietroburgo nel 1808. Al lora la vedova Andriana da Ponte acquistò il palazzo all’asta come 
creditrice di dote, lo concesse per alcuni anni ad uso d’albergo coll’insegna della Gran Bretagna, e 
finalmente, mediante lo strumento 28 ottobre 1826, in atti Pietro Occioni, lo vendette a lla 
Congregazione Municipale di Venezia, che nell’anno seguente vi pose la sua stabile residenza. 
Quantunque anche in tale circostanza venisse riattato, fu d’uopo praticarvi nuovi lavori nel 1874, 
epoca in cui ebbe rinnovata la parte inferiore del prospett o colla sostituzione di nuovi marmi e 
colonne, e colla demolizione d’un accesso laterale, informe, e mal corrispondente all’insieme.  
La famiglia Farsetti lasciò pure il suo nome ad una Fondamenta ai SS. Ermagora e Fortunato presso 
il «Rio Terrà dei Due Pon ti». 
F  indice  
Fava (Calle e Rami dietro la, Campo, Ponte, Calle della).  Per quanto appare da un autentico 
documento, che abbiamo scoperto nelle carte della famiglia Correr al Civico Museo, esisteva in 
parrocchia di S. Leone, «vulgo S. Lio»,  nel secolo XV, appesa al muro di ca’ Dolce (e non di ca’ 
Amadi, come scrisse il Corner) un’immagine di M.V. considerata miracolosa. Nel 1496 (e non 
1480) a merito d’alcuni parrocchiani, si comperarono dai Dolce due case tte per erigere sopra quel 
fondo una piccola chiesa ove poter collocare la sacra immagine. Questa chiesa chiamossi di S. 
Maria della Consolazione, o «della Fava»,  per essere prossima al «Ponte delle Fave»,  o «della 
Fava» . Raccontano gli scrittori ecclesias tici che così si disse tal Ponte, perché un uomo, colà 
domiciliato, avendo nascosto certo contrabbando di sale sotto alcuni sacchi di fava, del qual legume 
era negoziante, ed essendo avvisato della venuta dei birri, gettossi per soccorso ai piedi della 
suddetta immagine miracolosa, ed ottenne in grazia che la giustizia, ad onta delle fatte ricerche, non 
ritrovasse in di lui casa che pura fava.  
Alcuni invece vogliono che presso questo ponte vi fosse una bottega ove si vendevano quelle 
pastiglie che si prepar ano pel giorno dei Morti, e che appellansi fave. L’uso di preparare in detto 
giorno tali pastiglie ebbe l’origine seguente. Immaginandosi i gentili di leggere nel petalo del fiore 
della fava alcune lettere funebri, e credendo eziandio che l’anime dei morti  trasmigrassero nelle 
fave, se ne cibavano nei funebri banchetti, e le offrivano ai Mani nelle feste Lemurie, gettandosele 
per rito dietro le spalle («Ovidio, Fasti, Lib. V»).  I nostri padri ritennero questa superstizione. 
Anch’essi ai 2 di novembre mangia vano fava, e gran quantità ne dispensavano i conventi ai poveri, 
ed ai gondolieri dei traghetti in premio del servigio, che, durante l’anno, prestavano ai religiosi, 
passandoli gratuitamente dall’una all’altra riva della città. Siccome poi tal cibo non riu sciva molto 
gradito al palato dei ricchi, col progresso del tempo se ne cangiò la natura, e lo si convertì nelle 
anzidette ghiotte pastiglie, ma gli si conservò il nome primitivo.  
Altri finalmente, fra cui il Codice 2929 della Raccolta Cicogna, dicono che il «Ponte della Fava»,  e 
per esso le strade vicine, derivano il nome dalla famiglia Fava e un Francesco Fava, «spezier»  da 
Ferrara, domiciliato in parrocchia di S. Salvatore, ottenne nel 1306 la cittadinanza veneziana. Ed un 
Nicolò Fava da S. Salvatore era  nel 1345 confratello della Scuola della Carità.  
Comunque siasi, la chiesetta dedicata a S. Maria della Consolazione, che anticamente era in riva al 
canale, rimase fino al 1662 sotto l’amministrazione di varii procuratori, e poi si diede in cura ai 
padri d i S. Filippo Neri. Senonché nel principio del secolo XVIII fu atterrata, ed in sua vece si 
fabbricò, un poco più addentro perché ne dovesse risultare una piazzetta anteriore, la chiesa 
presente sul disegno di Antonio Gaspari, e di Francesco Fossati, dilata ndosi eziandio la casa dei 
padri. Questi furono soppressi all’epoca napoleonica, e quindi ristabiliti nel 1821.  
La facciata della chiesa ebbe un ristauro nel 1884.  
F  indice  
Feltrina (Ponte, Campiello dell a) a S. Maria Zobenigo.  
Nel «Campiello dietro la chiesa»  di S. M. Zobenigo eravi, giusta la Descrizione della contrada pel 
1740, la «casa detta Feltrina, tenuta ad affitto dalla città di Feltre, et in custodia habitata della sig. 
Elisabetta Severi».  Di qu este particolari albergherie abbiamo parlato altrove. Vedi Bressana  (Calle 
ecc.). Sembra poi che in seguito un esercente privato assumesse di condurre la «Casa Feltrina»  per 
proprio conto, poiché nel Giornale Veneto, intitolat o il «Nuovo Postiglione»,  in data 29 aprile 1786, 
leggiamo il seguente avviso: «Circa un anno fa è stato esposto al pubblico sotto un’insegna di una 
locanda questo manifesto: — In Venezia vero Alloggio e sola Locanda Nobile della magnifica città 
di Feltre,  trasportata dalla Contrada di S. Maria Zobenigo in calle del Doge a S. Maurizio. — Si 
oppose a questo avviso ed insegna il sig. Lorenzo Ferri, vero e legittimo esercente da molti anni la 
Locanda della Feltrina tra i due ponti a S. Maria Zobenigo, ed il dì  7 del corr. fu decisa a di lui 
favore la questione. Con tale sentenza viene assicurata la di lui antica insegna della Feltrina a S. 
M. Zobenigo coll’esclusione della esposta in Calle del Doge a S. Maurizio» ecc. La locanda 
suddetta esisteva precisamente i n quel fabbricato archiacuto, allora posseduto dai Malipiero, che 
trovasi in «Campiello della Feltrina»  a mano destra di chi viene da S. Maria Zobenigo, ove poscia 
abitò il celebre poeta vernacolo Pietro Buratti.  
Sembra che il Barbaro voglia alludere al si to detto poi «Campiello della Feltrina»  allorché, 
parlando d’Ugolino Scrovegno, così si esprime: «Haveva questo Ugolino una casa qui in Venetia 
dove è quel poco di piazza fra S. Maria Zobenigo e S. Maurizio, parte della quale del 1367 comprò 
la sig. et la spianò per farsi più bella strada nell’andar a S. Vido».  
F  indice  
Felzèr (Sottoportico e Corte del)  ai Tolentini.  
«Felzer»  equivale fra noi a fabbricatore di «Felzi».  Vedi l’articolo susseguente . 
F  indice  
Felzi (Fondamenta dei)  ai SS. Giovanni e Paolo.  
Varie delle nostre vie hanno questo nome dai «felzi»,  o coperti delle gondole, che in esse si 
lavoravano, o si lavorano tuttora. I «felzi»  voglionsi così  detti perché nell’estate vi si stendevano 
sopra, in cambio del panno, le felci, od altre erbe alle felci somiglianti. Delle gondole abbiamo 
ricordo fino dal 1094 in un diploma di Vitale Falier agli abitatori di Loreo. Il nome «gondola»  
provenne da «cymbul a», o da «concha»,  o «conchula»,  o dalle greche voci «contos elas»  (breve 
barca). Da principio queste barchette erano semplici e modeste, ma nel secolo XVI, in cui giunsero 
in Venezia al numero di 10 mila, s’incominciarono ad adornare da poppa e da prora d i due ferri 
ricurvi, guarniti di piccole punte, e si addobbarono di stoffe e broccati ricchi oltremisura. Allora il 
Magistrato alle Pompe, stimando tal lusso eccessivo, comandò che esse dovessero coprirsi di quel 
panno di lana ordinaria, chiamato «rascia»,  e volle che il colore del detto panno fosse 
uniformemente nero. Alla fine del secolo XVIII, tolto il ferro da poppa, riformato quello da prora, e 
fattevi dell’aggiunte non più di lusso, ma di comodo, vennero portate le gondole a quella condizione 
in cui t rovansi tuttora.  
Essendo il 3 marzo 1605 caduta una casa sulla «Fondamenta dei Felzi»  ai SS. Giovanni e Paolo, 
rimase morto sotto le rovine il senatore Leonardo Zulian q. Giovanni, che, per accidente, passava 
per questa via, ritornando dalla compieta, a cu i aveva assistito nella prossima chiesa.  
F  indice  
Ferali (Ponte, Rio dei)  a S. Giuliano.  
I registri Sanitarii ci fanno fede che moltissimi fabbricatori di «ferali»  (fanali) da S. Giuliano 
morirono nel 1 576, epoca della pestilenza. E leggesi che, in occasione della Redecima del 1582, la 
commissarìa di Bartolammeo Moro notificò di possedere «in contrà de S. Zulian, al Ponte dei 
Ferali» , varie case, una delle quali appigionata a «m.r Battista q. Antonio fer aler»,  ed un’altra a 
«m.r. Mathio q. Gervaso feraler».  I «Feraleri»,  uniti ai «Peteneri da testa»,  avevano pure scuola di 
devozione in chiesa di S. Giuliano sotto il patrocinio di S. Paolo primo eremita. Vedi la «Guida»  
del Coronelli (edizione del 1700). N ella processione dell’Arti, fatta nel 1268, per festeggiare 
l’elezione del doge Francesco Tiepolo, si videro comparire con molte lanterne piene d’uccelli, ai 
quali, giunti innanzi al principe, diedero il volo fra le più grasse risa del popolo, e gli sforzi  dei 
monelli per acchiapparli. Quest’arte rinnovò la sua «Mariegola»  nel 1437, e, sebbene formasse un 
corpo a sé, consideravasi come un colonnello dei Merciai.  
Notammo altrove come nel 1128, pei molti assassinii che nascevano, fossero posti ad ardere nelle  
strade mal sicure alcuni «cesendeli»,  o lanterne. In seguito ordinossi nel 1450 che «sotto al pòrtego 
della Drapperia ogni sera si accenda lampade quattro che durino sino ore quattro di notte».  E nel 
1453 che «i provveditori al Sal paghino l’olio de li ce sendeli del Rialto».  Quindi nel 24 ottobre 
1719 furono posti i fanali in «Merceria»,  e nell’11 febbraio 1720 in tutte le «calli correnti».  
Finalmente nel 1732, 23 maggio, fu decretata l’illuminazione intera di Venezia, con obbligo a tutti 
di contribuirvi, eccettuati i miserabili. I Bombardieri, in virtù dei loro privilegi, pretendevano 
d’essere immuni da quella contribuzione, ma per dichiarazione del Senato, in data 13 novembre, 
anch’essi furono costretti a pagare. Appare dal decreto medesimo che prima l’il luminazione 
facevasi colle «volontarie oblazioni di persone caritatevoli».  Di tal modo la nostra città incominciò 
ad essere perfettamente illuminata mentre altre giacevano al buio, ed il Goldoni, al suo ritorno in 
patria, fra le altre cose uniche e meravig liose che in essa rivedeva, molto si rallegrava pell’utile, ed 
aggradevole illuminazione delle vie, altrove da lui vanamente desiderata. Si ha dalla «Gazzetta 
Urbana»  che nel 1795 i fanali erano 1952, cioè 457 per S. Marco, 359 per Castello, 240 per S. Pol o, 
430 per Cannaregio, 193 per S. Croce, e 273 per Dorsoduro. Aggiungansi i dodici della Giudecca, 
per cui il loro numero ascendeva a 1964.  
Il «Ponte dei Ferali»  era chiamato anticamente «degli Armeni»,  per essere vicino alla loro chiesa, 
leggendosi in una  sentenza dei Signori di Notte al Criminal, in data 6 dicembre 1389, queste parole: 
«Super angulo Sancti Juliani prope pontem Armeniorum».  
F  indice  
Feraù (Calle del)  in Fondamenta Cannaregio.  
Vedi Faraon . 
F  indice  
Ferrando (Corte, Calle stretta, Campiello)  alla Giudecca.  
In «Campiello Ferrando»  alla Giudecca esisteva nel 1713 una «casa del N. U. Marco Loredan con 
scorzera e m acina»,  appigionata a «Marco Frollo detto Ferrando».  Probabilmente egli è quel 
Marco Ferrando, il quale, come risulta da epigrafe riportata dal Cicogna, eresse a proprie spese il 16 
luglio 1707 l’altar maggiore della chiesa di S. Angelo alla Giudecca. Marc o Ferrando ebbe un figlio 
per nome Giovanni, che anch’egli era «scorzer»,  e viene annoverato fra gli abitanti della Giudecca 
dall’Anagrafi Sanitaria pell’anno 1761. Questi morì nel 1767, leggendosi nei Necrologi Sanitarii: «5 
Aprile 1767. Il sig. Zuane q.m  Marco Ferrando, d’anni 67, spasmodico e chachetico con febre mesi 
18, morto all’ore 18. Medico Zuccharelli - S. Eufemia».  
F  indice  
Ferretta (Corte)  a S. Fantino.  
In questa Corte, soggetta un tempo alla parrocchia di S. Angelo, abitava nel 1740 un «Giacomo 
Ferretti».  Questo «Giacomo Ferretti q.m Antonio» nella Condizione dei proprii beni, presentata 
nell’anno medesimo ai X Savii, disse di possedere varie case nelle parrocchie di S. Maria Nuova, 
dei SS. Ge rvasio e Protasio, e dell’Angelo Raffaele, nonché varii campi nel Padovano. Egli, come 
crediamo, è il medesimo che nel 1754 venne sepolto con epigrafe nella distrutta chiesa di S. 
Angelo. Discendeva forse dal celebre G. B. Ferretti prima pubblico lettore d i Diritto in Padova e 
poscia Consultore della Repubblica, il quale riposa in chiesa di S. Stefano, ove nel 1557 Giulia 
Zorzi, moglie di lui, gli costrusse un sarcofago fra l’altare della SS. Annunziata e quello di S. 
Agostino. Questo sarcofago nel 1704, di etro accordo tra i frati e Caterina Fossa, vedova di Pietro 
Ferretti, venne trasportato sopra la porta che mette nel chiostro, e finalmente nel 1742, dietro altro 
accordo tra i frati e Pietro e Giacomo fratelli Ferretti q. G. Battista, dalla porta del chio stro (ove si 
collocò il monumento dell’Alviano) nella cappella di S. Tommaso di Villanova, col patto che essi 
frati restituissero ai Ferretti il busto del consultore lavorato dal Vittoria, ed altro ne sostituissero a 
loro spese.  
F  indice  
Ferro (Fondamenta del)  a S. Bartolammeo.  
Questa Fondamenta dicevasi dapprima della «Moneta»,  non pel danaro che pagavasi ad effetto di 
tragittare il «Canal Grande»,  ma per un vetustissimo edificio, il quale, come si ricav a dall’atto di 
vendita che ne fece Ordelafo Falier (an. 1112), era qui situato, e serviva ad uso di zecca: «ubi 
antiquitus, usque modo nuper, nostra fuit, et laborabatur moneta». In appresso la fondamenta 
medesima si disse «del Vin»  dalle barche cariche di  vino che vi approdavano. Infatti si legge che 
Bajamonte Tiepolo nella sua fuga fece tagliare il «Ponte di Rialto»  dalla parte di S. Bartolammeo, e 
ritirare le barche da vino. Inoltre il Sabellico («De Situ Urbis»)  scriveva che a questo sito «haerent 
merca toriae exotici Italicique vini naves ita inter se frequentia stipatae ut mutuus sit inter illas 
transcensus».  Per lo contrario chiamavasi a quei tempi «del Ferro»  la Fondamenta opposta, 
leggendosi di essa nel medesimo Sabellico: «Tota ripa ab ipso mercium genere ferraria nuncupata 
est». In seguito però, mutata vicenda, si stabilì che il ferro dovesse essere venduto sulla fondamenta 
che è presso San Bartolammeo, ed il vino sull’altra che termina con S. Silvestro. Da quell’epoca le 
due Fondamente, o Rive, acc ennate, fecero tra di loro un mutuo cambio di nome.  
F  indice  
Fica (Calle)  a Castello.  
Secondo la Descrizione della contrada di S. Pietro di Castello pel 1713, questa Corte era 
primitivamente chiamata non  «Fica» , ma «Figheta».  Sappiamo poi che una famiglia di tale 
cognome abitava a Castello tanto dal Necrologio del 1630, ove si registra come defunta nel 
circondario di S. Pietro di Castello a’ dì 3 novembre «D.a Anzola moglie de Zuane Ficheto»,  quanto 
dall’Anagrafi pell’anno 1633, ordinata dai Provveditori alla Sanità, che annovera fra i parrocchiani 
di S. Pietro una «Maria Figheta».  
F  indice  
Fico (Ramo Calle del)  in Birri.  
Alcune strade si denominarono da gli alberi, o piante vicine. Abbiamo quindi, oltre all’accennato, i 
nomi seguenti, talora ripetuti: «Calle del Figher»  (fico), «Calle»,  «Campiello»,  «Corte del 
Figaretto»  (piccolo fico), «Calle», «Campiello dei Pomeri»  (pomai), «Calle della Vida»  (vite).  
F  indice  
Figaretto (Calle, Campiello, Corte del)  a S. Pietro di Castello.  
Vedi Fico  (Ramo ecc. del).  
F  indice  
Figher (Calle de l) a San Giovanni Nuovo.  
Per questa località, ed altre d’egual nome, vedi Fico  (Ramo ecc. del).  
F  indice  
Figheretto . Vedi Figaretto . 
F  indice  
Filatojo (Sottoportico del)  a S. Maria Mater Domini.  
È così detto anche nella Descrizione della contrada pel 1661 senza che allora vi abitasse alcun 
«filatojo»,  o filatore. Vi avrà abitato antecedentemente, e forse nel principio di quel m edesimo 
secolo XVII, trovandosi nei Registri Sanitarii decesso nella parrocchia di S. Maria Mater Domini il 
26 febbraio 1614 M. V. «Bortolo fio de m. Bortolo filatojo de g.ni 40».  
Sotto il nome di «filatoj» comprendevansi, per attestato della Statistica de l 1773, i filatori di seta, e 
quelli d’altri fili. Quest’arte avea scuola di divozione, sotto il patrocinio di S. Anastasio, presso la 
chiesa di S. Ternita. Il Cicogna cita uno strumento del 9 agosto 1488, confermato nel giorno 10 
susseguente, donde appari sce fatta convenzione tra il pievano, ed il capitolo di S. Ternita da una 
parte, ed il capitolo dell’arte dei Filatoj, dall’altra, in forza di cui «la casa della scuola della SS. 
Trinità, et del glorioso martire missier Santo Anastasio»  venne data alla det ta scuola per «precio di 
ducati tre ano, et a rason d’ano, et questo per fitto in perpetuum»  con altre condizioni ed obblighi 
da ambedue le parti. La Scuola dei «Filatoi»  fu rifatta nel 1697, secondo un’iscrizione che lo stesso 
Cicogna lesse sopra un pilas tro di pietra nel campo di S. Ternita, oggidì più non esistente.  
F  indice  
Filosi (Calle)  a S. Maria Mater Domini.  
Una famiglia Filosi era qui domiciliata nel principio del secolo presente. Varie famiglie  di tale 
cognome trovansi nelle patrie memorie. La più distinta è quella che, avendo fatto una rilevante 
offerta in occasione della guerra di Candia, stava nel 1649 per essere ammessa al Maggior 
Consiglio in un «Fedel Domenico Filosi q. Francesco»,  il qual e però ebbe il dolore di vedere non 
passata la «parte».  
F  indice  
Finetta (Ramo)  a S. Sofia.  
La cittadinesca famiglia Finetti venne nel secolo XIV da Ferrara, oppure, secondo altre cronache, da 
Monte Lupo  nella Marca d’Ancona. Era divisa in più rami, uno dei quali, fino dal secolo XVI, 
possedeva stabili in parrocchia di Santa Sofia, come si rileva dalle notifiche ai X Savii per la 
Redecima del 1514, e dalle «Iscrizioni Sepolcrali»,  raccolte dal p. Rocco Cu rti (Classe XIV, codici 
103, 104 della Marciana), ove si ricorda un «M. Francesco Finetti dalla contrà di S. Sofia»,  sepolto 
ai 5 febbraio 1555 nel chiostro di S. Stefano Protomartire, in una arca con sopra il leone, arma della 
famiglia. Quest’arma scorges i tuttora col motto: «Dominus custodiat introitum et exitum»,  
all’ingresso del «Ramo Finetta»  a S. Sofia, nella qual località i Finetti, quantunque la loro casa 
dominicale fosse passata in altrui proprietà, continuavano a possedere stabili nel 1661.  
Un alt ro ramo di questa famiglia si rese celebre in Venezia per alcuni giureconsulti di chiarissima 
fama.  
F  indice  
Fioravante (Sottoportico)  sulle Zattere.  
Essendo denominazione moderna, non si trova negli est imi della Repubblica. Nel 1805 i fratelli 
«Giovanni e Pietro Venier q. Ferigo»  notificarono d’appigionare una casa sulle «Zattere»,  presso il 
«Ponte Lungo»,  al «R.do D. Camillo Fioravante».  Essa portava il C. N. 1411, corrispondente 
all’anagrafico 1381, e tuttora si vede sovrastare al «Sottoportico Fioravante».  
F  indice  
Fiorenzuola . Vedi Anatomia . 
F  indice  
Fiori (Campiello, F ondamenta dei)  a S. Fosca.  
La Descrizione della contrada di S. Fosca pel 1713 pone in questo «Campiello»  una «bottega da 
fiorer» del «N. U. Antonio Michiel»,  tenuta a pigione da «Francesco Zanotto».  
Non lungi dal «Campiello dei Fiori»  scorgesi un palazzo con prospetto archiacuto sul «Rio di 
Noal» , il quale apparteneva prima ai duchi d’Urbino, poscia ai Donà, e quindi ai Giovanelli, cui 
appartiene tuttora. Per esso vedi la nostra opera pubblicata dal Fontana nel 1879 col titolo: «Alcuni 
palazzi ed antichi e difici di Venezia storicamente illustrati».  
Anche il «Ramo dei Fiori»  a S. Felice trasse il nome da un venditore di fiori, e non già, come 
vorrebbe il Dezan, da un prossimo orto, già posseduto da Filippo Corner. L’arte dei «Fioreri»,  
eretta in corpo nel 17 16, contava nel 1773 diciassette botteghe, dieci posti, trentadue capi maestri, 
alcuni lavoranti, e quattro garzoni. Facendosi grand’uso di fiori freschi, specialmente nelle nozze, in 
cui il compare doveva regalare alla sposa la così detta «banda»,  alquant o elevato era il loro prezzo 
negli ultimi tempi della Repubblica, ed havvi memoria che un bel garofano costava d’inverno 
persino lire venete dieci.  
F  indice  
Fiubera (Calle, Sottoportico)  a S. Giuliano.  
Vuole il Berlan che qui esistessero alcune botteghe da «fiube»  (fibbie). In una parte del Maggior 
Consiglio presa nel 1476 allo scopo di correggere gli abusi del lusso, si ordina che «la fiuba e il 
cao» (cintura da donna) «non valgano più di ducati quindic i». I nostri padri portavano eziandio 
ricche fibbie alle scarpe, ora quadrate, ora rotonde, ed ora ovali. I vecchi le preferivano d’oro, i 
giovani d’argento, ma molto grandi, e tali che da ambe le parti toccassero il suolo.  
F  indice  
Flangini (Calle, Campiello)  a S. Geremia.  
Il palazzo Flangini appartiene alla scuola del Longhena, ma sventuratamente il suo prospetto, che 
guarda il «Canal Grande»,  è mancante dell’ala destra. La famiglia che lo possedeva fu nobile 
nell’isola di Cipro, e fino dal 1376 produsse un Alvise che versò il proprio sangue a pro della patria, 
morendo nella presa di Nicosia. Anche un Costantino vescovo di Pafo, un Giovanni, ed un altro 
Costantino perirono sotto le scimitarre turchesche.  Trasferitasi poscia questa famiglia a Venezia, 
conseguì dalla Repubblica il titolo comitale di S. Odorico, e dall’imperatore Ferdinando III la 
nobiltà del Sacro Romano Impero. Finalmente nel 1664 venne ammessa al Maggior Consiglio nella 
persona d’un Girol amo, padre di quel Lodovico, che attaccò la flotta Ottomana ai Dardanelli. 
Questo eroe, dopo due giorni di feroce combattimento, ferito mortalmente, si fece portare sul 
cassero della nave per meglio ordinare la battaglia, e coronare coll’ultimo respiro la vittoria dei 
suoi. I Flangini si estinsero in un altro Lodovico, uomo dottissimo e pio, che morì nel 1804 
cardinale patriarca di Venezia.  
F  indice  
Fondamenta . Le «Fondamenta»  sono strade marginali che si stendono lungo i rivi della città. 
Vengono così dette perché servono di base, o di fondamento agli edifici. Dapprima si fecero di terra 
legata con graticci e sterpi, poscia di legname, e finalmente di pietra.  
Alcune fondamente, che danno sul «Canal Grande» , o sulla laguna, prendono il nome di «Rive».  
F  indice  
Fontana (Calle)  a S. Felice.  
Un «Giovita Fontana q.m. Bartolammeo»  da Piacenza, ove la di lui famiglia trovavasi in nobile 
condizione, trasmigrò nel  1549 a Venezia. Qui esercitò la mercatura, ed un figlio di lui, per nome 
Giovanni, fondò un palazzo a San Felice con prospetto risguardante il «Canal Grande»,  sullo stile 
sansovinesco. Un Pietro, figliolo di Giovanni, venne eletto nel 1646 da Enrico di Lo rena, duca di 
Guisa, governatore di Caserta nel regno di Napoli, e maritò le quattro sue figlie in veneti patrizii. 
Ebbe pure varii maschi, uno dei quali, per nome Luigi, fu il primo che nel 1700 venisse ascritto 
all’ordine dei Veneti Secretarii. La famigl ia Fontana, ammessa al Consiglio di Padova nel 1771, e 
confermata nobile dal governo Austriaco nel 1819, oltre il palazzo a S. Felice, ove nacque nel 1693 
il pontefice Clemente XIII, ne possedeva un altro a S. Antonino, che le venne per eredità dai 
Padavin , e che dà il nome al «Ramo Fontana»  colà situato. A questa famiglia appartenne quel Gian 
Jacopo, amoroso cultore delle patrie memorie, non ha guari decesso.  
Una «Corte Fontana»  trovasi pure a S. Marina, e derivò il nome da un’altra famiglia cittadinesca d i 
questo cognome. Un «Paolo Fontana»  abitava nel 1566 in parrocchia di S. Marina, «in le case di 
ca’ Dolfin».  Veggasi lo stemma Dolfin scolpito tuttora sopra un fabbricato che riferisce in «Corte 
Fontana»  a S. Marina.  
F  indice  
Fonte (Calle)  alla Madonna dell’Orto.  
La famiglia Fonte venne da Bergamo, ed in Venezia esercitava la mercatura. Un Giulio Fonte, citato 
all’«Avogaria»  come testimonio il 9 febbraio 1605 M. V. pell’aggregazione alla cittadinanza 
originaria d’un Andrea Canal, e chiamato nel relativo processo: «D. Julius Fonte mercator, 
habitator Venetiarum in contracta S. Marcialis in domo super rivo S. Mariae ab horto». Questa 
famiglia, fatta patrizia nel 1646 mediante il solito esborso dei cento mil a ducati, continuò ad abitare 
alla Madonna dell’Orto fino alla sua estinzione, avvenuta nel 1766. Ciò rilevasi dai «Libri d’Oro».  
Anche alla Maddalena abbiamo una «Calle del Fonte»,  probabilmente denominata dalla famiglia 
medesima.  
F  indice  
Fonteghetto (Calle del)  a S. Geremia.  
Da un «fonteghetto»  (piccolo fondaco) di farine, il cui stabile apparteneva alla Scuola Grande di S. 
Marco per la commissaria di Matteo Feletto. Forse questo era uno di quei «Fonte ghetti privati della 
Dominante»,  contro i quali troviamo promulgate varie leggi dal 1608 al 1706.  
F  indice  
Formagier (Salizzada del)  a S. Canciano.  
In capo a questa Calle il «formagier»  o venditore di fo rmaggi, esiste tuttora. Altre strade sono pel 
medesimo motivo così denominate. Per quest’arte vedi Casarìa . 
F  indice  
Formenta (Corte)  a Castello.  
All’ingresso di questa Corte , ancora pochi anni sono, scorgevansi rozzamente scolpite tre grosse 
spiche di frumento, stemma della famiglia Formenti ascritta alla cittadinanza originaria. Un’ «India 
Formento relita q. s. Angeli Formento» , e figlia di «Neri de Pretasiis»  da Firenze, ess endo per 
recarsi in Terra Santa, fece testamento il 28 giugno 1455 in atti Giovanni Benato pievano di S. Vito, 
lasciando suoi commissarii i Procuratori di S. Marco, ed ordinando che, con le sette case che qui 
possedeva, si facesse un ospizio, intitolato di  S. Maria della Scala per quei pellegrini maschi, i quali 
andavano a visitare il S. Sepolcro, e ritornavano da quel viaggio. Dispose poi che nell’ospizio 
suddetto si dovesse porre la seguente epigrafe: Peregrine Memorare Cum Fueris Ad Loca Santa 
Rogare Deu m Pro Anima Dominae Indiae Quae Pro Vestro Reductu Fieri Fecit Hoc Ospitale. 
Cessati i pellegrinaggi, l’ospizio istituito dalla Formento si rivolse ad uso di poveri. Perciò i 
Procuratori «De Citra»  notificarono nel 1661 ai X Savii alcune casette a Castello  in «Corte 
Formenta», derivanti dalla commissaria d’ «India Formenti»,  le quali si concedevano «amore Dei»  
a povere famiglie.  
La famiglia Formenti, venuta da Poveglia, ritrovavasi fra noi fino dal 1340, e si divise in varii 
colonnelli. Fra parecchi altri uo mini distinti produsse un Giovanni, eletto, dopo più di 20 legazioni e 
residenze, a Cancellier Grande nel 1580, il quale morì nel 1585. Così ne parla nelle sue «Cose 
Notabili di Venetia»  il Bardi fiorentino: «Giovanni da fanciullo, datosi alle cose di Canc elleria e 
maneggi del Dominio, in modo col tempo si avanzò pratica e teorica di cose simili che si può dire 
non vi essere potentato alcuno ove egli non sia stato al servigio di questi Signori, e pur nel trattar 
la lega, che fu tra il Papa, il re di Spagna,  e questo Senato contro il Turco si conobbe la virtù sua 
palese. Dal che mossi, in guiderdone di tante fatiche, lo hanno ora assunto al grado di Cancellier 
Grande, che è il maggior che si possa acquistare dai cittadini».  
F  indice  
Fornace (Calle della)  a S. Giobbe.  
Da una fornace di pietre tuttora esistente. I padroni delle fornaci, ed i lavoratori di mattoni 
esercitavano liberamente la loro industria senza alcun vincolo reciproco, e senza alcun privilegio . 
Non avevano né corpo d’arte, né statuto. Le leggi determinavano però le misure delle «piere elete»  
(mattoni), dei «tavelli»  (pianelle), e dei «copi»  (tegole). Altre leggi prescrivevano il tempo di 
lavorare l’argilla, che doveva farsi nella state, mentre la cottura delle fornaci si eseguiva d’inverno 
con le cannucce e le vermene dei giunchi delle paludi. Vigilavano all’eseguimento di queste leggi i 
«Giustizieri Vecchi», ed i «Provveditori della Giustizia Vecchia».  I fornaciaj dividevansi fra loro, 
secondo i guadagni, la piccola tassa che pagavano al «Collegio della Milizia da Mar»,  il qual 
magistrato decideva sulle controversie relative alle divisioni. Secondo la statistica del 1773, sei 
erano i padroni di fornace, e trenta gli uomini di lavoro.  
Alcune altr e strade di Venezia furono in origine per la medesima causa così appellate.  
F  indice  
Fornaci (Fondamenta delle)  alla Giudecca.  
Due fornaci diedero questa denominazione.  
F  indice  
Forni (Calle dei)  a S. Martino.  
Fino dagli antichi tempi eranvi in questo sito alcuni forni per approvvigionare le milizie marittime e 
terrestri. Nel secolo XV ebbero un rinnovamento. Scrive il Sanudo che nel 1473 «forono fabbr icati 
a S. Martino sulla riva di Canal, trentadue forni nuovi per far biscotti, e spesi ducati ottomila». 
Altro ristauro ricevettero nel 1596, come da iscrizione tuttora esistente. Il biscotto che 
confezionavasi in questi forni, quanto in quelli costrutti posteriormente nell’isola di S. Elena, aveva 
la proprietà, per un singolare magistero adesso ignoto del tutto, di non subire l’attacco del tarlo in 
guisa che l’anno 1821 si trovò ancora perfettamente sano alquanto biscotto lasciato dai Veneziani in 
Candia quando nel 1669 cessero quell’isola ai Turchi. La sorveglianza di tale annonaria 
amministrazione era incombenza della così detta «Camera all’Armar»,  che immediatamente 
dipendeva dal «Savio alla Scrittura».  I forni di S. Biagio soggiacquero a casuale incend io nel 1646, 
e nel 1821, dopo la qual epoca quattro soltanto ne vennero rifabbricati.  
Di faccia ai «Forni»  di San Martino stava approdata il primo maggio 1721 una tartana turchesca, gli 
uomini della quale, sotto pretesto di aver ricevuto non sappiamo quali  dispiaceri dai nostri, 
s’accinsero ad offendere con armi da fuoco tanto chi passava per terra, quanto chi passava per 
acqua, e ciò in quell’ora appunto che il Doge e la Signoria ritornavano sui peatoni dorati dalla visita 
alla chiesa delle Vergini, come o gni anno, per rito, in quel giorno si costumava. Già un marinaio 
inglese ed un arsenalotto erano caduti vittime di quella bordaglia, quando incominciossi a suonar 
campana a martello in varii punti della città, e molta gente trasse sulla «Riva degli Schiavo ni». Né 
tardarono alcuni coraggiosi Dalmati a salire sopra una barca prossima alla tartana, ed a mettervi 
fuoco, costringendo i Turchi a gettarsi in acqua, per quindi perire sotto i colpi partiti da alcuni 
battelli colà attorno ad arte appostati.  
F  indice  
Foscara (Corte)  a S. Moisè.  
Il N.U. Francesco Foscari, che possedeva il palazzo a S. Barnaba, notificò pure nel 1740 varie case 
in «Corte Foscara»  a S. Moisè. Per la famiglia vedi l’articolo seguente . 
F  indice  
Foscari (Calle, Ponte, Rio, Calle)  a San Barnaba.  
Regale invero è il palazzo che qui sorge, fatto fabbricare dai Giustinian alla fine del secolo XIV, 
oppure al principio del XV. Esso chiamavasi vo lgarmente il «palazzo delle due torri»,  per le due 
torri che aveva sul comignolo. Venne comperato dalla Repubblica nel 1420 per 6500 ducati affine 
di farne un regalo al Marchese di Mantova, ma nel 1438 gli fu tolto, e nel 1439 donato al conte 
Francesco Sfo rza, al quale del pari nel 1447 venne confiscato. Quindi, posto all’incanto, passò in 
proprietà nel 1452 del doge Foscari, che lo rifabbricò in più magnifica maniera, trasportandolo, 
come dice il genealogista Girolamo Priuli, «dal loco ove hora è la corte al canton del rio, sopra 
Canal Grande, che va a San Pantalon, ove hora si vede, lasciando il cortile di dietro, ove prima era 
essa casa».  Disceso il Foscari da antica famiglia, venuta dalla villa di Zelarino, presso Mestre, nel 
secolo IX, e chiara per uomi ni cospicui, resse per trentaquattro anni gloriosamente lo stato, 
stendendone i confini da una parte fino all’Adda, e dall’altra fino all’Isonzo. Ma sul tramonto della 
vita ebbe a sofferire molte immeritate traversie, poiché dovette vedere l’unico suo figl io Jacopo due 
volte posto a confine, torturato, e costretto a morire lungi dalla patria. E poiché a tanto colpo mal 
reggeva l’animo del vecchio, né più attendeva colla solita alacrità ai pubblici affari, egli venne, in 
età di anni 84, deposto per decreto d el Consiglio dei X. Il 22 ottobre 1457, alla presenza della 
Signoria e dei Capi dell’anzidetto Consiglio, gli fu tratto di dito l’anello ducale e spezzato; quindi 
gli fu tolto il corno col camauro sottoposto. La cronaca contemporanea del Dolfin (Classe VII , 
Codice 794 della Marciana) ci conservò le parole pronunziate dall’infelice in quei supremi 
momenti. Vedendo Jacopo Memmo, Capo di Quaranta, che in sul partire compassionevolmente 
guardavalo «Di chi estu fio?»  gli disse. E sentendosi rispondere: «di Marin  Memmo»  soggiunse 
«L’è mio caro compagno; dilli da mia parte che averò caro ch’el ne vegna a visitar, acciò el vegna 
con mi in barca a solazzo; anderemo a visitar i monasteri».  Il giorno seguente, nell’abbandonare la 
ducal residenza, volle discendere pella  scala principale, non curando l’avvertimento del fratello 
Marco che gli disse: «Serenissimo l’è bono che andemo a montar in barca per l’altra scala de soto 
a coverto» e rispondendogli «Io vogio andar zoso»  (giù) «per quella scala per la quale ascesi in 
dogado».  Poscia, ritiratosi nel suo palazzo di S. Barnaba vi morì oppresso da vecchiezza ed affanno, 
il primo novembre dello stesso anno 1457, non però, come finsero i romanzieri, all’udire le 
campane di S. Marco, annunzianti la nomina del di lui successore Pasquale Malipiero, essendo 
questi entrato in carica fino dal penultimo ottobre, alle due ore di notte. Nella stanza in cui cessò di 
vivere Francesco Foscari s’albergò nel 1699 Maria Casimira regina di Polonia, mentre in un’altra di 
fronte aveva abitato ne l 1574 Enrico III, insieme ad Eleonora di Francia, quando, lasciato il trono di 
Polonia, passava pell’Italia onde cingersi il diadema di Carlo IX. Il palazzo Foscari, in cui 
albergarono molti altri principi, perduto ai nostri tempi dai suoi nobili propriet arii, e ridotto a misera 
condizione, fu acquistato e ristaurato dal nostro Municipio per uso di pubbliche scuole.  
Il Sanudo ha una bella descrizione delle feste che si fecero nel 1513 in questo palazzo per le nozze 
di Federico Foscari con una figlia di Gio vanni Venier.  
Nel 1747, secondo il Codice Cicogna 3255, si celebrò una caccia di tori, con palchi e scalinate 
all’intorno, nella corte del palazzo medesimo.  
Esso il 26 gennaio 1750 M. V. andò soggetto ad incendio. Una delle Calli Foscari è detta anche «del 
Pignater». Vedi Pignater  (Calle del).  
F  indice  
Franceschi (Rio terrà dei)  a’ SS. Apostoli.  
La denominazione di questo Rivo, il quale, prima del suo interramento, era attrav ersato da un 
piccolo ponte, pur esso detto «dei Franceschi»,  ricorda una delle nostre cittadinesche famiglie 
Franceschi, che qui abitava. Un Lucio, figlio di Alvise Franceschi, «spezier» , dai SS. Apostoli, testò 
il 7 febbraio 1524 M. V. in atti Bonifazio S olian, volendo essere sepolto nella sua arca in chiesa dei 
SS. Apostoli. Ed un Pietro Antonio, figlio di Giovanni Franceschi, pose tomba nel 1581 nella stessa 
chiesa a suo fratello Gaspare, mercatante, prescrivendo poi, con testamento 15 decembre 1595, in 
atti di Andrea Catti, di venire colà esso pure sepolto. Questa famiglia aveva per arma un leone 
attraversato da una fascia caricata da tre stelle.  
F  indice  
Franchi (Calle dei)  a S. Vito.  
In parrocchia di  S. Agnese, a cui era sottoposta questa via, troviamo fino dal secolo XV una 
famiglia Franco divisa in più rami, uno dei quali anticamente apparteneva all’arte dei «varoteri»  
(pellicciai). Il ramo accennato che, secondo i registri dell’ «Avogaria»,  abitava «in la Calle dei 
Franchi» , venne ascritto alla cittadinanza originaria in Lodovico, figlio di Martino Franco, e Maria 
Bonaldi, il 28 aprile 1574. Anche nel 1661 «Antonio e Bernardo Franco q.m Anzolo, Anastasio e 
Piero fratelli Franco, e Lucieta Franco q.m Piero d’Arquà»  notificarono di possedere stabili a «S. 
Agnese in Calle dei Franchi».  A questa famiglia forse apparteneva la celebre poetessa Veronica 
Franco, poiché sotto il di lei ritratto, veduto dal padre Degli Agostini, eravi uno scudo diviso da una 
fascia con 4 stelle per entro, e nel fondo tre monticelli (stemma attribuito ad una delle cittadinesche 
famiglie Franco dalle cronache), ed all’ingresso appunto della «Calle dei Franchi»  a S. Agnese 
scorgesi tuttora uno scudo consimile, diviso da una fascia colle 4 stelle, quantunque dei monticelli 
mancante. E qui si ponga mente all’errore d’Apostolo Zeno, che in una postilla manoscritta 
all’esemplare delle «Terze Rime»  di Veronica Franco, da lui posseduto, ed ora esistente nella 
Marciana, giudicò che tutti i  Franco da S. Agnese fossero di basso ceto, e pescatori.  
F  indice  
Frari (Parrocchia, Fondamenta, Ponte, Campo, Rio dei).  Fino dal 1227, un anno dopo la morte di S. 
Francesco, erano giunti a Venezia alcuni  dei suoi più fervorosi seguaci. Qui vivevano d’elemosine, 
passavano i giorni lavorando sotto il vestibolo delle chiese, particolarmente di S. Lorenzo, e di S. 
Silvestro. Il governo loro diede da abitare un’antica ed abbandonata abazia di monaci Benedettin i, 
dedicata a Maria Vergine, e posta sul confine delle due parrocchie di «S. Tomà» (S. Tommaso), e 
«S. Stin» (S. Stefanino, o S. Stefano confessore). I padri dilatarono a varie riprese il convento coi 
lasciti dei fedeli, e dopo il 1250, sul disegno di Nico lò da Pisa, diedero mano all’erezione d’un 
magnifico tempio intitolato a S. Maria Gloriosa, e detto poscia dei «Frari»,  corruzione di «frati»,  
per la numerosa religiosa famiglia che lo uffiziava. Questo tempio aveva la facciata volta a 
mezzogiorno, e giung eva colla cappella grande fino sopra il canale. Sembra che venisse 
rifabbricato, come si vede al presente, nel secolo XV, ed è certo che ebbe consecrazione nel 1492 
per mano di Pietro da Trani vescovo Telesino. Il campanile venne fondato nel 1361 da Jacopo  
Celega, e condotto a termine nel 1396 da Pietro Paolo figlio di lui. Vasto è il convento, che dopo 
l’incendio del 1369, in cui perì il beato Carissimo da Chioggia, fu rinnovato, e che più tardi fu 
decorato con due chiostri, l’uno del Palladio, l’altro del  Sansovino. Fiorirono in esso molti uomini 
insigni, fra i quali Francesco Dalla Rovere, poscia Sisto IV, e Felice Peretti, poscia Sisto V. Vi 
risiedeva eziandio nel secolo XIV il tribunale dell’Inquisizione. All’epoca della soppressione degli 
ordini religi osi, la chiesa di S. M. Gloriosa dei Frari divenne sede d’una parrocchia formata coi 
circondarii di quelle di S. Tommaso, e di S. Stefano confessore, allora soppresse, e con altre 
finitime contrade, ed il convento, unitamente alla chiesa e convento di S. N icolò della Lattuga, ed 
alla Scuola di S. Antonio, si convertì nel 1815 in Archivio, al qual uso si presta tuttora.  
Il «Ponte dei Frari»  venne fabbricato per la prima volta, a spese dei Padri, in virtù di parte e 
concessione del Maggior Consiglio 10 ottobr e 1428, a sostituzione d’altro ponte poco lontano, già 
reso cadente per vetustà, di cui parla un documento coll’anno 1382. Ai nostri tempi venne rifatto. I 
padri volevano che il «Ponte dei Frari»  fosse luogo d’immunità pei delinquenti, dicendo che 
dovevasi  considerare come sacro, perché un tempo «la chiesa dei frari era lì, et era lì la capella 
granda, che adesso è voltada».  Vedi Sanudo, «Diarii»,  Vol. XL, p. 29.  
F  indice  
Fraterna (Campiello, Ramo Calle, R amo secondo della)  a S. Antonino.  
Da un pio stabilimento, che era diretto a soccorrere i poveri vergognosi, e che chiamavasi la 
«Fraterna Grande».  Leggesi nelle Condizioni del Sestiere di Castello pel 1661: «Noi governatori 
della fraterna dei poveri vergo gnosi di questa città diamo in nota tutto quello che possiede essa 
fraterna: Una casa in contrà di S. Antonino, chiamata la Fraterna, la quale si tiene per uso proprio 
di questa pia e santa opera, poiché in essa ci riduciamo ogni giorno, ove si celebra la messa per 
comodità di questi fratelli che vanno a visitare i poveri, dove sono portate e custodite le elemosine 
finché si dispensano, e dove parimente vengono portate le polizze dei poveri vergognosi, e quelle 
dei R.di Pievani, che fanno fede degli infermi . Quivi si mantiene una spezieria per servigio e 
bisogno dei poveri di tutta la città, e quivi si custodiscono le scritture e tutte le cose della fraterna»  
ecc. La Fraterna Grande venne fondata, come scrive il Coronelli, nel 1535 da Bartolammeo Nordio, 
bergamasco, mercante di legname. Essa possedeva 50 mila ducati di rendita, che impiegava in opere 
di beneficenza, sussidiando un gran numero di persone, fra le quali molti patrizii decaduti, secondo 
le disposizioni testamentarie di alcuni di questo ordine, e liberando ancora ogni anno, nelle feste di 
Natale, e di Pasqua, alcuni carcerati per debiti.  
Nel locale della Fraterna a S. Antonino risiedette per qualche tempo l’ «Istituto Manin»,  ora 
trasportato in Cannaregio. Vedi Spagna  (Lista di).  
F  indice  
Frescada (Ponte, Rio, Calle, Fondamenta della)  a «S. Tomà».   
A torto il Dezan, ed il continuatore del Berlan credono «frescada»  corruzione di «frascata»,  e 
vogliono originato il nome dal le frasche, o frondi, che verdeggiavano un tempo nella prossima 
vigna di «S. Tomà».  Il nome deriva invece (come notano il Cod. 722, Classe VII della Marciana, ed 
il Pivoto) dalla patrizia famiglia Dalla Frescada, venuta dall’Istria, oppure dalle Contrade, che andò 
estinta, secondo la maggior parte dei cronisti, in un Nicolò il quale nel 1342 fu uno fra gli elettori 
del doge Andrea Dandolo, e viveva anche nel 1379. Ricorda il Barbaro («Alberi Genealogici»  della 
raccolta Cicogna) che questa famiglia possedeva  un palazzo, ove abitava, in parrocchia di S. 
Pantaleone, il quale, dopo la di lei estinzione, passò in un ramo dei Corner, anch’esso perciò 
soprannominato Dalla Frescada. Il palazzo suddetto è quello di stile archiacuto, che sorge in fondo 
alla «Fondament a della Frescada»,  e che dalla «Calle della Frescada»  viene costeggiato, località 
non lontane dalla chiesa di «S. Tomà»,  ma sottoposte un tempo, come adesso, alla parrocchia di S. 
Pantaleone. Esso venne in seguito posseduto dai Loredan, e quindi dai Foscar ini-Garzoni. Sembra 
poi che la famiglia Dalla Frescada avesse altre case nelle vicinanze, poiché il Curti nella sua 
«Cronaca Breve di Famiglie Nobili»  (Cl. VII, Codici 202, 203 della Marciana), racconta che Marco 
Dalla Frescada, «morendo senza figliuoli, c on suo testamento ordinò che, vendute le sue case che 
erano nei contorni della chiesa di S. Tommaso Ap., con tutte le altre sue possessioni, et averi dai 
Proc. di S. Marco de Ultra, suoi commissarii, il ricavato impiegato fosse nell’edificazione d’un 
ospit ale per li poveri, al che fu adempiuto con la erezione di quello sta nei contorni della chiesa di 
S. Vito, in un rivo nominato delle Pietre Bianche». Ciò concorda con un’altra cronaca più antica, 
citata dal Gallicciolli. Avvertasi però che la vera data del  testamento di Marco Dalla Frescada è 
l’anno 1320, come si può leggere sulla porta dell’ospitale, od ospizio, tuttora sussistente a S. Vito, 
presso il rivo delle «Piere Bianche» , ora delle «Torreselle» . E ciò serva a rettifica delle cronache 
accennate, che  pongono il fatto come avvenuto alquanto tempo prima.  
F  indice  
Frezzarìa (Piscina, Ramo di)  a S. Marco.  
La «Frezzeria»,  o «Frezzaria»,  detta nel Sabellico «vicus sagittarius»,  ebbe tal nome, come nota il  
Marin, perché vi si vendevano frecce. Infatti, un «Giacomo de Zuane frezer»,  ed un «Bartolomeo de 
Zuane frezer»  dalla parrocchia di S. Moisè, a cui la «Frezzeria»  era soggetta, trovavansi ascritti, il 
primo nel 1471 alla Scuola Grande di S. Marco, ed il s econdo nel 1473 a quella di S. Giovanni 
Evangelista. Inoltre, moltissimi «frezeri»  morirono nella medesima parrocchia l’anno 1576, epoca 
della pestilenza. Alcune leggi del secolo XIV ci fanno conoscere che i Veneziani erano obbligati ad 
esercitarsi nel tra r di balestra, e che i Capi Contrada dovevano iscrivere tutti gli uomini del loro 
circondario dai 16 ai 35 anni, dividerli in ischiere, e mandarli, una volta alla settimana, i plebei di 
festa, ed i nobili in altra giornata, a frecciare al bersaglio. Tali r agunate si facevano al suono di 
un’apposita campana, essendo stabilito che il principale luogo dell’esercizio fosse la spiaggia del 
Lido con premio proposto dal Dominio. Pel trasporto stavano pronte dopo il mezzodì alla 
«Piazzetta»  certe barche, «ganzaroli » appellate, le quali si vogavano dagli stessi saettatori. Anche 
nel secolo XVI frecciavasi al Lido, e, nota il Sanudo, che ai 3 di giugno 1514 si stabilì di trarre 
cogli archi invece che colle balestre, perché le «freze di balestra non erano perfete».  In seguito 
però, per decreto del Consiglio dei X, incominciossi a trarre con «schiopeti et archibusi»,  finché, 
mutata affatto la maniera di guerreggiare, rimasero soltanto in vigore gli esercizii a fuoco, che 
specialmente dai bombardieri si facevano così al L ido, come in appositi punti della città.  
Leggesi nei «Diarii»  del Sanudo: «12 luglio 1518. In questo zorno a hore 12 se impiò fuogo in 
Frezzaria dove stanno i capelleri, et si bruxò 5 caxe de s. Antonio Zustinian».  
In «Frezzeria»,  all’insegna del «Sole»,  eravi l’officina di Giacomo Franco, celebre incisore in rame, 
e calcografo, nato nel 1550. Egli testò il 12 giugno 1620 in parrocchia di S. Moisè negli atti del 
notajo Fausto Doglioni, lasciando qualche ricordo ai pittori Tizianello, e Palma il Giovane. Mor ì il 
giorno ventotto successivo.  
In «Frezzeria»,  e precisamente nella casa che sta sopra il negozio di coloniali Giudica, e che fu più 
tardi abitazione dell’avvocato Avesani, soggiornò Lord Byron presso un negoziante di panni, la cui 
moglie fu il primo sco po delle sue cure amorose in Venezia. Presso il sottoportico, prossimo alla 
«Piscina di Frezzeria»,  il 14 giugno 1859, un soldato allo stipendio dell’Austria, uccise col suo 
moschetto un ragazzo appellato Luigi Scolari, in occasione del tumulto suscitatosi  fra il popolo al 
falso annunzio che Venezia stava per rimanere libera. Nel luogo dell’avvenuto fu posta nel 1867 
una epigrafe offensiva agli Austriaci, la quale dalla prudenza del senatore Torelli mutossi in quella 
che presentemente si vede.  
Per la spiega zione del nome Piscina vedi Piscina o Pedrocchi  (Calle).  
F  indice  
Friziera (Calle)  a Castello.  
Un «Marco Frizier fo de m. Gasparo»  notificò nel 1514, di possedere , oltre varie case a San 
Geremia, ove abitava, ed altri beni, 12 case «in Chastello per mezzo» (di faccia) «S. Domenego».  
L’arma della cittadinesca famiglia Frizier, la quale anticamente aveva bottega in «Drapperia»  a 
Rialto coll’insegna dell’ «Albero d’Oro », consisteva, come ci addita il Codice 91, Classe VII della 
Marciana, in una torre con un albero al disopra, e due draghi l’uno per parte. Quest’arma scorgesi 
tuttora scolpita a Castello sopra la facciata di una casa all’ingresso della «Calle Friziera».  L’altro 
Codice 939, che, sebbene con qualche piccola diversità, attribuisce ai Frizieri l’arma medesima, 
porge di essi i cenni seguenti: «Questi vennero da Chiozza; erano mercadanti de bona condition, et 
per le guerre vennero habitar a Venetia, et fecero mo lte fabbriche, et logorno el corpo de S. Magno 
nel suo altar in S. Hieremia, el qual S. Magno habitava in una delle sue case in detta contrà».  Un 
Francesco Frizier venne eletto Cancellier Grande nel 1575, parlando del quale, la cronaca altrove 
citata col t itolo: «Memorie concernenti le Vite dei Veneti Cancellieri Grandi» , così si esprime: «Nel 
sestier di Castello vi è una corte che si chiama Friziera, o da ca’ Frizier, dove è probabile che fosse 
la paterna sua casa».  Ma giova osservare che, secondo alcuni, Francesco Frizier apparteneva ad 
un’altra famiglia del medesimo cognome, e che per certo egli portava arma del tutto differente, 
come può vedersi nei citati due Codici 91 e 939.  
F  indice  
Fumo (Calle del)  in «Birri»,  a S. Canciano.  
Vuolsi così detta da una fabbrica di negrofumo. Veramente l’Anagrafi pel 1633, e quella pel 1642, 
ordinate dai Provveditori alla Sanità, annoverano fra gli artisti domiciliati in parrocchia di San 
Canciano un «Tommaso Gambarin d al fumo».  
La stessa causa diede probabilmente lo stesso nome in epoca più antica alla «Calle e Ramo del 
Fumo»  a S. Marco, sottoposti un tempo alla parrocchia di S. Geminiano. E noi scorrendo i 
Necrologi del Magistrato alla Sanità, abbiamo trovato, che il g iorno 8 decembre 1550 morì in quella 
parrocchia una «D.a Jacoma dal fumo».  
F  indice  
Furàtola (Calle, Ponte, Sottoportico della)  a S. Apollinare.  
Chiamavansi, e chiamansi tuttora «furatole»  alcune bottegu cce simili a quelle dei pizzicagnoli, ove 
vendesi pesce fritto ed altri camangiari, ad uso della poveraglia. Deriva il vocabolo «furatola»  o da 
«foro»,  essendo tali bottegucce altrettanti piccoli fori, o stanzini, a pian terreno; o dal barbarico 
«furabola» , che, secondo il Ducange, equivale a «tenebrae»,  essendo le medesime oscure ed 
annerite dal fumo; o finalmente da «furari»  (rubare) per le frodi, o rubarie, che vi si commettevano, 
punite in antico con multa, e perdita dell’esercizio. Varie leggi conoscon si relative alle «furatole».  I 
«Furatoleri»  non potevano vendere alcun genere riservato ai «Luganegheri»,  né condire i cibi con 
cacio, «onto sotil» , ed altro grasso. Chiunque dei medesimi avesse osato di vendere vino, anche al 
minuto, nella propria bottega , o presa taverna in affitto, non solo perdeva il vino, e pagava 40 ducati 
di multa, ma bandivasi eziandio da Venezia, e dal «Dogado»  per un anno. Se gl’impiegati tenevano 
furatola, perdevano il loro posto; i preti poi, se la tenevano in casa, divenivano i ncapaci d’ogni 
ecclesiastico beneficio, e se fuori di casa, incorrevano in pena pecuniaria, non pagando la quale, 
potevano essere incarcerati (Legge 7 aprile 1502 nel Capitolare dei VII Savii).  
F  indice  
Furlane (Campo, Calle delle)  a Castello.  
Crede il Berlan che abbiano dato il nome a queste vie alcune Friulane, taverniere, lavandaie, od 
acquajuole, le quali poterono aver dimora, o faccenda nelle case propinque; oppure che in questo 
campo spazioso, e non  selciato si costumasse di ballare la «furlana».  Propendiamo per la seconda 
opinione, poiché tuttora, in occasione di «sagre»,  od altre festività, sogliono le donnette domiciliate 
in questo Campo uscire a ballare in mezzo del medesimo.  
Il Grevembroch diseg nò nella sua raccolta: «Gli abiti dei Veneziani di quasi ogni età ecc.»  il ballo 
della Furlana, e vi è aggiunta la seguente illustrazione: «Non v’era danza più gradita quanto quella 
tradotta dal Friuli, che si chiamava la Furlana, nella quale le donne eran o sì svelte ed agili che 
l’uomo, quantunque robusto, e giovane, appena poteva secondarle. Le giornate festive, per essere 
disoccupate dal lavoro, a meraviglia accomodavano alle femmine popolari, che in luoghi poco 
distanti dalle loro case, e senza strument i musicali, ma solo dal maneggio d’alcuni cembali 
prendevano lena, stimandosi le più scelte quelle del Sestiere di Castello, forse per possedere più 
arte di stancare il compagno».  
F  indice  
Furlani (Calle,  Fondamenta dei)  a Sant’Antonino.  
Che qui abitassero Friulani, è provato da un decreto del Consiglio dei X, 25 settembre 1454, ove si 
ordina che «omnes fachini, bastasii, et omnes furlani, qui morantur in calli furlanorum»,  debbano 
darsi in nota presso i C api dei Sestieri per accorrere, in caso di bisogno, ad ammorzare gli incendii. 
Arrogi che nel 1514 fra le varie case che Marco Dandolo possedeva in parrocchia di S. Antonino, in 
Ruga di Furlani, ve n’era una appigionata ad «Amadio furlan»,  un’altra a «Piet ro furlan» , una terza 
a «Isabeta relita Piero Cavallo Furlan»,  ed una quarta ad «Andrea Furlan».  Ricorda la «Guida»  del 
Coronelli (edizione del 1700) che essi avevano scuola di divozione in chiesa di San Basso sotto il 
patrocinio di San Pio I. Questa scuol a, che riconosceva per protettori anche i SS. Ermagora e 
Fortunato, ebbe origine in San Basso il giorno 8 febbraio 1643 M. V., ma verso la metà del secolo 
seguente trasportossi nella chiesa di San Giovanni del Tempio, volgarmente «S. Giovanni dei 
Furlani» , ove costrusse la propria tomba coll’iscrizione: Arca della Scola di S. Pio mdccxlvii.  
Un avvocato, per nome Michele Crisafida, il quale abitava in questa calle, si lasciò rinchiudere nel 
secolo decimosettimo, nottetempo, in chiesa della Celestia per usare  carnalmente con due monache 
sorelle. Scoperto il fatto, le monache furono punite, e l’avvocato bandito.  
Una «Corte dei Furlani»  abbiamo pure a San Barnaba, nella qual parrocchia troviamo decessa il 30 
maggio 1587 una «Felicita consorte de s. Lunardo Furla n», e domiciliato nel 1713 un «Domenego 
Furlan». Ignoriamo poi se costoro fossero Friulani di patria, oppure appartenessero ad una famiglia 
così cognominata.  
F  indice  
Fuseri (Ramo, Ponte, Rio, Calle dei)  a S. Luca.  
Vi stanziavano i fabbricatori di fusi. Alcuni «fuseri»  da S. Luca trovansi registrati anticamente 
come confratelli delle Scuole Grandi. Anche i Necrologi del Magistrato alla Sanità fanno memoria 
d’un «Bernardo fuser»  da S. Luca, morto il 17 ott obre 1613.  
Leggesi nelle «Raspe»  che, avendo un Antonio Filacanevo, d’accordo con Orsa Cantarella, 
condotto una figlia di costei, d’anni 8 circa, alla casa di certo Fiore da Bologna ad «Pontem 
Fusariorum»,  colà le tolse il fiore verginale, «non tamen exple te», e perciò con sentenza 4 
novembre 1440, venne condannato ad essere frustato da S. Marco a Rialto, a stare sei mesi in 
prigione, ed a pagare 100 lire di multa a favore della danneggiata. Questo ponte viene ricordato 
eziandio nella sentenza 13 giugno 144 1 contro Datalo ebreo, scoperto adultero d’una Giacometta, 
donna cristiana. Vedi Schiavine  (Calle delle).  
Una parte del Consiglio dei X, 26 aprile 1585, contro le aggressioni ed assassinamenti che 
frequentemente succedevano a llora in Venezia, ci fa sapere che la sera del Giovedì Santo di 
quell’anno venne in «Calle dei Fuseri»  assalito e derubato il «cap. Antonio Fortuna»,  e che poche 
ore dopo, nella calle medesima, toccò egual sorte a «Piero de Stefano Carmin Grison, hosto al 
Salvadego».  
Al «Ponte dei Fuseri»  abitava Ercole Bentivoglio, nipote di Giovanni II Signore di Bologna e 
distinto poeta volgare. Ciò si apprende dal Capitolo diretto ad una «Signora Agnola»  di lui 
innamorata. Pella contrada ove morì vedi S. Geremia  (Parrocchia ecc.).  
F  indice  
 
G  
 
Gasparo Contarini (Fondamenta).  
G  indice  
Gàmbara o Querini (Calle)  alla Carità.  
Stendesi in me zzo del palazzo Gambara, da noi descritto nell’articolo antecedente, e d’un altro 
palazzotto, ove abitava negli ultimi tempi della Repubblica un ramo dei Querini. Per tale famiglia 
vedi Querini  (Campiello ecc.).  
G  indice  
Gesù e Maria (Calle del)  a S. Simeon piccolo.  
Le sorelle Angela e Lucia Pasqualigo, trasferitesi, insieme ad Antonio loro zio paterno, nell’isola di 
Candia, colà entrarono nel monastero di Santa Caterina. Redu ci dopo alcun tempo a Venezia, 
fondarono l’anno 1623 in questo punto della città una congregazione di pie donne con annesso 
oratorio dedicato alla Natività del Signore, e volgarmente al «Gesù e Maria».  In seguito, dilatato il 
convento, abbracciarono la reg ola di S. Agostino, e nel 1633, ove era l’oratorio, edificarono una 
chiesa. Papa Innocenzo X approvò il loro istituto con bolla 1° luglio 1647. Nel 1806 queste 
monache furono concentrate con quelle di S. Andrea. In tempi a noi più vicini, cioè nel 1821, il  
parroco di S. Cassiano, Domenico Bazzana, introdusse nel convento del Gesù e Maria le monache 
Servite Eremitane col titolo dell’Addolorata, le quali lo occupano tuttora.  
G  indice  
Ghetto Novissimo (Ponte,  Calle del)  ai SS. Ermagora e Fortunato.  
Vedi Ghetto Vecchio . 
G  indice  
Ghetto Nuovo (Ponte, Calle del)  a S. Girolamo.  
Vedi Ghetto V ecchio . 
G  indice  
Ghetto Vecchio e Ghetto Nuovo (Ponte di)  a S. Girolamo.  
Questo Ponte è così denominato perché sta fra il «Ghetto Vecchio»,  ed il «Ghetto Nuovo»,  unendoli 
insieme.  
G  indice  
Ghetto Vecchio  a S. Geremia.  
Qui si stendeva anticamente un tratto di terreno, chiamato il «getto»,  o il «ghetto»,  perché, come 
scrive il Temanza nelle Illustrazioni all’ «Antica Pianta di Venezia»,  era la sede delle pubbliche 
fonderie, ove si gettavano le bombarde, e del magistrato presidente alle stesse. Tali fonderie 
esistevano fino dal secolo XIV, leggendosi in una «Parte»  del 29 maggio 1306: «Cum tempore quo 
diminuta fuerunt salaria, fuisset diminutum salarium Nic olao Aymo qui est officialis ad Ghettum»  
ecc. Avevano cessato d’esistere però nei primordii del secolo XV, poiché nel 1458 un Gasparino De 
Lon, avente l’età di 50 anni, citato come testimonio in una contesa giurisdizionale fra il parroco di 
S. Geremia, e q uello dei SS. Ermagora e Fortunato, dopo aver detto che il luogo «ideo vocabatur el 
getto quia erant ibi ultra duodecim fornaces, et ibi fundebatur aes»,  soggiunse che si ricordava 
d’aver veduto quelle fonderie nella sua puerizia, e che «erant deputati tre s domini ad eundem locum 
et offitium, prout sunt ad alia offitia, et erant scribanus et alii officiales, et vivebant centum 
personae quodammodo ex illo offitio». Dal documento medesimo si rileva che il «ghetto»  era 
chiuso tutto all’intorno, e che, per mezz o d’una porticella, e d’un piccolo ponte attraversante il rivo, 
passavasi ad un terreno vicino, ove solevansi accumulare le macerie delle fornaci. Anche questo 
secondo riparto, o per la vicinanza al primo, o perché là pure si fossero in seguito stabilite a lcune 
fonderie, si disse il ghetto, ed ebbe l’aggiunta di «nuovo»  affine di contraddistinguerlo dall’altro, 
che prese il nome di «vecchio».  Perciò il Sabellico circa il 1490 così scrisse: «... sublicium... 
Hieremiae pontem revise, ubi cum trascenderis, ad laevam flectito. Hic subito dextera occurrit 
aerificina vetus, patrio sermone jactum vocant, locus hodie magna ex parte dirutus. Ex ea insula in 
campum undique aedificiis clausum ponte trascenditur. Est is undique ut insula circumfluus; 
recentiorem jactum nominant. Tenuis rivus Hieronymi aram inde dividit».  Tanto il «Ghetto 
Vecchio» , che il «Nuovo»  si destinarono nel 1516 per abitazione agli Ebrei, ed essendo stata 
Venezia forse la prima città a voler divisi gli Ebrei dai Cristiani, od almeno trovandosi gli  Ebrei più 
numerosi a Venezia che altrove, il nome «Ghetto»  divenne celebre così da passare a tutti gli altri 
luoghi di terraferma, e degli altri stati eziandio, ove i figli d’Israello vennero costretti ad abitare 
insieme. Ai medesimi poi nel secolo XVII s i concesse un terzo riparto prossimo agli altri due, il 
quale, usandosi già la voce «ghetto»  ad indicare un luogo destinato a soggiorno degli Ebrei, assunse 
la denominazione di «Ghetto Novissimo».  
Esposta così la vera etimologia della voce suddetta, che al cuni erroneamente vogliono derivare dal 
caldeo «ghet»  (gregge) oppure dall’ebraico «nghedad»,  e siriaco «nghetto»  (congregazione, 
sinagoga) diremo due parole sulle vicende dell’Ebraica nazione in Venezia.  
Si conosce dal Gallicciolli che fino dal 1152 aveva  stanza fra noi. Probabilmente da principio 
abitava alla Giudecca. Nel secolo XIV, abusando dell’usure, venne confinata nella terra di Mestre. 
In seguito richiamossi, ma con condotta limitata ad un numero determinato d’anni, la quale, 
mediante l’oro sborsa to al Governo, di tempo in tempo rinnovavasi. Gli Ebrei nel 1534 costituirono 
un’Università, composta di tre nazioni, denominate Levantina, Ponentina, e Tedesca, a cui nel 1722 
si preposero gli «Inquisitori sopra l’Università».  Anticamente erano soggetti a  rigorisissime 
discipline. Dovevano portare un segnale che li distinguesse dai Cristiani, e questo consisteva ora in 
una O di tela gialla, ora in una berretta gialla, ora in un cappello coperto di rosso. Sorpreso un Ebreo 
a giacere con una donna cristiana,  se quella fosse stata meretrice, pagava, per legge 19 luglio 1429, 
cinquecento lire, e rimaneva prigione per sei mesi; se non fosse stata donna di partito, stava in 
carcere per un anno, e pagava parimenti lire cinquecento. Non potevano gli Ebrei esercitar e 
alcun’arte nobile, eccetto la medicina, e nemmeno alcun’arte manuale. Era ad essi severamente 
vietato da principio di acquistare case, od altri possessi. Dovevano finalmente, come abbiamo 
riferito, abitare nel «Ghetto»,  le cui porte venivano chiuse dal t ramonto al levare del sole, essendovi 
guardie e barche armate all’intorno per impedire ogni contravvenzione.  
G  indice  
Giacinto Gallina (Calle)  ai SS. Giovanni e Paolo.  
G  indice  
Giardini Pubblici .  
Vedi Garibaldi . 
G  indice  
Gradenigo (Fondamenta)  a S. Simeon Grande.  
Il palazzo Gradenigo è della scuola del Massari. Adiacente al medesimo stendesi ampio giardino, 
intorno al quale si può girare in carrozza a quattro cavalli, come praticavasi fino allo spirare del 
secolo trascorso. In esso si diede una caccia di tori il 10 febbraio 1767 M. V.  
La patrizia famiglia Gradenigo è origi naria dalla Transilvania, ove teneva posto qualificato, e 
signoreggiava ampie possessioni, ma, esclusa per ire di parte, trasferissi in Aquileja, e vi dimorò 
fino alla distruzione di quella città. Allora, come vogliono alcuni, andò ad edificare Grado, da c ui in 
seguito passò a Venezia. Vanta un Giovanni, che seguì nella fuga il doge Pietro Orseolo, suo 
suocero, e che, vestito l’abito di S. Benedetto, morì nel 1016 a Montecassino in odore di santità. 
Vanta pure, in mezzo a molti patriarchi, vescovi, generali , senatori ecc., tre dogi, fra i quali Pietro 
fece adottare nel 1297 la famosa legge che riformò l’antica costituzione veneta, sostituendo 
all’originaria democrazia l’aristocrazia ereditaria. Questo doge domò eziandio la ribellione di 
Baiamonte Tiepolo, e morì nel 1311 avendo sepoltura in chiesa di S. Cipriano di Murano, fondata 
nel 1108 dalla di lui famiglia, e juspatronato della medesima.  
Un’altra linea dei Gradenigo diede il nome ad un «Ramo»  e ad una «Corte»  situati a S. Giustina. 
Alla linea da S. Giust ina si riferisce il seguente racconto, che trascriviamo dal codice 183, Classe 
VII della Marciana: «16... Girolamo Gradenigo q. Pietro q. Tadio da S. Giustina era fatto dalla 
famiglia Ab. di S. Cipriano. Gli fu consegnata e raccomandata dal duca di Mantova  la cantatrice 
D... che cantava nel teatro di S. Moisè, poi a S. Luca, e innamoratosi fornicò seco, et s’accordò 
seco, il che venuto all’orecchio del Duca, lo perseguitò talmente che, abbenchè fuggito a Trento per 
andar in Germania con la donna, gli conven ne tornar a dietro, e, per quanto hanno operato li 
fratelli, non è mai stato possibile placar il duca, che ha voluto che vada ai suoi piedi a chiedergli 
perdono, e sposarla in sua presenza, che indegnamente lo eseguì, et anzi con fasto e vanità la 
conduce in tutti li ricreamenti, abbenchè per questo sia fuori della sua casa, e membro reciso colla 
sua parte fuori di casa».  
Il palazzo Gradenigo a S. Giustina, la cui fabbrica attuale data dal secolo XVII, era celebre per ricca 
biblioteca di stampati e di manos critti, alcuni dei quali compilati nel secolo trascorso da Pietro 
Gradenigo, nonché pel museo di monete e di medaglie, formato specialmente a cura di Giacomo 
Gradenigo q. Girolamo, che fu Provveditore generale in Dalmazia, morto nel 1795, e del di lui 
fratello Gian Agostino, vescovo di Ceneda. Qui soggiornò ai nostri tempi l’arciduca d’Austria 
Federico.  
Il Cicogna nelle sue schede manoscritte riporta il seguente avanzo d’iscrizione che lesse sui muri 
del palazzo medesimo: Danieli Gra... Et Cap.  
G  indice  
Gradenigo (Rami)  detti Chioverette  a San Simeon Grande.  
Sono dietro il palazzo Gradenigo, rammentato nel principio dell’articolo precedente. Sappiamo poi 
dalla Descrizione della contrada pel 1713 che «Nard o Biasin»  teneva a pigione in questo sito le 
«chiovere con tre casette e due casotti del N. U. Bortolo Gradenigo».  Pel nome «Chioverette»  vedi 
Chioverette  (Calle delle).  
G  indice  
Grande (Canale) . È detto anche «Canalazzo»,  e divide in due parti Venezia. Alcuni trovano nella 
sua tortuosità un indizio che esso fosse l’alveo di qualche grosso fiume. Varie volte venne scavato, 
e nel 1433 si ordinò che fossero tolti tutti gli «squeri»  da S. Marco a S. Croce, i quali ne 
pregiudicavano il corso. Un documento che il Gallicciolli attribuisce al secolo XV, o XVI, ricorda 
che le finestre, o balconi, posti sopra questo canale erano 18619. Filippo de Commines, 
ambasciatore di Carlo VIII,  venuto nel 1495 a Venezia, parlando del «Canal Grande»,  così ebbe ad 
esprimersi: «C’est la plus belle rue que je croy qui soit en tout le monde, et la mieulx maisonnée... 
Les maisons sont fort grandes et haultes et de bonnes pierres et, les anciennes, tou tes painctes; les 
aultres, faictes depuis cents ans, toutes ont le devant de marbre blanc, qui leur vient d’Istrie, à cent 
miles de là, et encores maincte grande pièce de porphire et de sarpentine sur le devant». Ed a 
ragione il Fontana, nel «Manuale ad us o del Forestiere in Venezia»,  scrive: «È una via questa 
veramente trionfale, una magica scena, un panoramico incanto, un olimpico spazio per quattro 
miglia dischiuso all’animose gare del remo, un teatro dell’arti per le sublimi opere d’architettura 
che lun go le sue sponde ne formano, a così dire, le decorazioni con scialacquo di marmi, e con 
squisitezza di gusto».  
Grande (Corte, Ramo Corte, Corte Seconda, Ramo Corte Seconda)  alla Giudecca.  
Sì l’una che l’altra di queste Corti è così detta per la sua ampiez za, e da esse presero il nome i Rami 
vicini. Altri invece sostengono che esse Corti fossero così appellate dalla cittadinesca famiglia 
Fugacci detta Grandi. Sappiamo infatti che i tre fratelli Antonio, G. Domenico, e Giorgio, figli 
dell’avvocato Marco Gran di e di Cecilia Albanesi, i quali ottennero nel 1634 l’approvazione alla 
cittadinanza originaria veneziana, erano nati nelle loro case situate «sulle corti grandi in cao la 
Zueca».  
Nelle «Corti Grandi»  alla Giudecca si solevano ai tempi della Repubblica ce lebrare più fiate le così 
dette Cacce dei Tori. Vedi Cicogna, «Inscr. Ven.»,  III. Questo divertimento, che, come abbiamo 
veduto, davasi anche in molti «Campi»,  ed altri luoghi spaziosi della città, è così descritto nel 
«Lessico Veneto»  del Mutinelli: «Appe so nel campo un ornato pallone a segno della festa, bastava 
questo per divulgarne l’annunzio; intanto le famiglie agiate dimoranti sul campo mandavano inviti 
agli amici, le povere appigionavano le finestre, ed intorno al campo s’innalzavano gradinate di 
legno. Così disposte le cose, giunto il giorno, e il momento della festa, comparivano a suon di 
tromba nello stecconato i tori condotti da macellai e da Cortesani, che dicevansi Tiratori, i quali 
bellamente portavano brache di velluto nero, e giubboncello di  scarlatto, con berretto rosso in 
capo, se fossero stati della fazione Castellana, nero, se avessero appartenuto alla Nicolotta. Fatto 
dai Tiratori col bove un giro per il campo, e venendosi poscia alla prima slanciata, cominciava 
allora una fierissima lot ta tra il bove ed i molti cani che si aizzavano, perocché devesi sapere come 
i popolani e specialmente i Cortesani, due o tre per ciascheduno, possedessero di quegli alani per 
boria e per diligentemente educarli a quella caccia. Consisteva per tanto quella  festa di sangue 
nella destrezza dei cani a ferire, ed in quella dei bovi a difendersi, laonde i fiati degli spettatori 
andavano a sprecarsi per far plauso alla virtù di sole bestie. L’ultima domenica di carnovale 
davasi una caccia di tori affatto sciolti anche nella corte del Palazzo Ducale, e questa fu istituita 
per sollazzo delle damigelle della dogaressa incoronata; ma quantunque non sempre il doge avesse 
moglie, e non sempre la moglie fosse stata incoronata a principessa, tuttavia la caccia aveva luogo  
in ciaschedun anno con grande numero di spettatori. In occasione di venute di principi si davano 
straordinariamente queste cacce nella Piazza di S. Marco».  
G  indice  
Gritti e Martinengo (Fondamenta)  ai SS. Ermagora e Fortunato.  
Sopra questa Fondamenta, che dà sul «Canal Grande»,  sorge il palazzo Gritti coll’arma della 
famiglia scolpita sulla facciata, susseguito dal palazzo Martinengo, un tempo Memmo. Ambidue 
appartengono allo stile della decadenza. Dei Gritti abbiamo detto nell’articolo antecedente; ora 
diremo alcun che dei Martinengo. Se ne assegna a capostipite un Teobaldo, favorito dell’imperatore 
Ottone I, che lo fece suo vicario, e gli donò nel 953 quindici castella nel territorio bresciano, ove un 
Leonardo, nipote di Teobaldo, edificò il castello di Martinengo. Questa famiglia, che signoreggiò 
pure Brescia e Ventimiglia, venne accolta nel grembo dei veneziani patrizii con quadruplice 
aggregazione. Il primo graziato fu nel 1448 un «Antonio q. Zuane»,  condottiere della Repubblica 
nella guerra contro i Milanesi; il secondo, un «Giacomo q. Marco»  nel 1449, condottiere pur esso ai 
medesimi stipendi; il terzo, un «Z. Maria q. Francesco»  nel 1499, che nella battaglia di Ghiara 
d’Adda cadde ricoperto di feri te, combattendo sotto il vessillo di S. Marco; il quarto finalmente un 
«Z. Batt. q. Federico»  che, insieme al fratello Paolo, offrì nel 1689 i soliti 100 mila ducati per la 
guerra di Candia. Altri famosi guerrieri, specialmente nelle linee non ammesse al v eneto patriziato, 
produsse la famiglia Martinengo. Il palazzo che questa famiglia possedeva ai Ss. Ermagora e 
Fortunato comperossi nel 1886 dal cav. Luigi Mandelli, che lo fece restaurare, riformandone la 
facciata lungo il Campo.  
G  indice  
Gustavo Modena (Calle)  a S. Giovanni Grisostomo.  
G  indice  
Gabriela (Corte)  alla Bragola.  
Il sovrastante palazzo che guarda la «Riva degli Schiavoni»,  apparteneva alla p atrizia famiglia 
Gabrieli, ed ha tuttora sul prospetto la figura dell’arcangelo Gabriele con sotto lo stemma della 
famiglia proprietaria. L’arcangelo e questo stemma scorgonsi pure ripetutamente scolpiti sopra il 
bel pozzo della Corte. I Gabrieli vennero d a Gubbio, nell’Umbria, e, rimasti del Consiglio nel 1297, 
abitavano alla Bragola fino dal 1379, anno nel quale «Zanin»  e «Zaccaria Gabrieli»  di quella 
parrocchia facevano fazione all’estimo del comune. Bellissima fama lasciò di sé Trifon Gabrieli, 
sopranno minato il Socrate Veneziano. Egli nacque nel 1470 e cominciò molto giovane ad aver parte 
nelle pubbliche magistrature, le quali tuttavia abbandonò ben presto per abbracciare il sacerdozio. 
Benché fosse stato proposto a patriarca di Venezia, ed a vescovo di  Trevigi, mai non ambì gli onori 
ecclesiastici, compiacendosi di vivere ritirato, e di passare buona parte dell’anno nelle sue ville del 
Bassanese e del Padovano, nonché in Murano, ove accoglieva studiosi, ed amici letterati, con cui 
era solito di leggere i classici, sponendone verbalmente le bellezze. Supplì pure colle sue lezioni 
alla chiusura dell’Università di Padova al tempo della lega di Cambrai, ma poco curossi di 
pubblicare i suoi scritti. Venne a morte in età di ottanta anni «piuttosto da digiuno c he da febbre»,  
come, alludendo alla di lui grande frugalità, scrisse Pietro Aretino.  
Scrive il Sanudo in data 11 agosto 1509 che Angelo Gabriel q. Silvestro, il quale fu all’impresa di 
Serravalle e di Cividale, mandò a Venezia una «barca di cuoro assai lar ga», che fu ritrovata a 
Cividale, e che, con varie altre, era stata fabbricata dai Tedeschi all’epoca della lega di Cambrai per 
venire a Venezia, «la qual barca stete molti zorni in cha Gabriel sora Canal Grando a S. Zuane in 
Bragora; poi, di hordine di la  Signoria, fo portà in l’arsenal dove è al presente».  
Rilevasi avere il Senato il 18 giugno 1585 prescritto che dietro privilegio 5 marzo 1248, i «nobili di 
ca’ Gabriel et eredi»  non potessero «essere molestati per scavatione dei canali pei loro stabili po sti 
in confin de S. Zuane in Bragola sopra la Fondamenta che discorre da S. Marco a Castello»,  e che 
si commettesse ai Provveditori di Comune, non ostante la parte 5 marzo 1582 in proposito «dil 
cavar li rii di questa città», di considerare esenti da ogni contribuzione «li N. U. Gabrieli e consorti 
di ca’ Gabrieli»  in simile argomento.  
Dalla famiglia Gabrieli, che produsse pure alcuni vescovi, e che si estinse nel 1805, denominossi 
un’altra strada presso la «Calle della Testa»  ai SS. Giovanni e Paolo, avend o questa famiglia 
posseduto colà altri stabili, nei quali l’anno 1579 si voleva concentrare i Turchi. Vedi Fontego dei 
Turchi  (Salizzada del). Alla famiglia medesima, e precisamente a Zaccaria Gabriel q. Giacomo, fu 
cessa nel giorno 3 agosto 1515 dai padri dei SS. Giovanni e Paolo la cappella della B. V. della Pace, 
che presso la loro chiesa esisteva.  
G  indice  
Galeazza (Ramo Primo Calle, Ramo Secondo Calle, Calle del la) a Rialto.  
Non della «Galeazza»,  ma «della Galia»  erano appellate anticamente queste località, le quali 
sboccano in «Ruga Vecchia»  a S. Giovanni di Rialto, tratto di strada, che, al pari dell’altro presso la 
chiesa di S. Giacomo, chiamavasi un tempo «Ruga dei Oresi»,  o degli Orefici. Constando poi dalle 
Condizioni del 1566, che in «Ruga dei Oresi»  a Rialto aveva bottega da orefice «Marco dalla 
Galia»  (cioè all’insegna della «Galia»,  o Galea), non ci sembra fuori di ragione il credere che da 
ciò traesser o origine le denominazioni in discorso.  
Presso il «Campo di S. Bartolammeo»  havvi un’altra «Calle della Galeazza»,  negli Estimi del 
«Galiazzo».  Denominossi forse da quel «Galiazzo fruttarol»,  che nel medesimo anno 1566 
troviamo domiciliato presso il «Campo  di S. Bartolammeo».  Anche nei Necrologi Sanitarii: «Adì 1 
feb. 1565. Zuan Paulo fio de s. Galeazzo fruttariol, zorni 15 in c.a da sp.mi S. Bort.o».  
G  indice  
Galizzi . Vedi Gallizzi. 
G  indice  
Gallicciolli (Ponte) .  
Vedi Morti  (Ponte dei)  a S. Cassiano.  
G  indice  
Gallina .  
Vedi Giacinto Gallina . 
G  indice  
Galliòn (Ramo Primo, Ramo Secondo, Ramo Terzo, Ramo Quarto, Ramo Quinto)  a S. Giacomo 
dall’Orio.  
Nulla si sa, dice il Gallicciolli, circa l’origine di questo nom e, confessando di non trovarlo nelle 
cronache. Esso, come sembra, non è molto antico, poiché anche nei catasti comparisce alquanto 
tardi. Suppongono alcuni che qui si abbia fabbricato qualche grossa galea, o «galeone»,  oppure che 
così si dicesse la vasta u nione di casacce qui poste per certa somiglianza ad una galera grandiosa, 
ove molti e molti stanno rinchiusi, e stipati. Siccome però i catasti fanno menzione del «magazen 
del Galion»  a S. Giacomo dall’Orio, potrebbe essere che un prossimo spaccio da vino avesse questa 
insegna, e quindi derivasse il nome alle vie.  
In «Galion»  a S. Giacomo dall’Orio scoppiò il 5 settembre 1771 nelle prime ore della notte un 
incendio nella casa d’un conciapelli, con abbruciamento delle case vicine, che appartenevano alla 
Scuo la di S. Giovanni Evangelista.  
G  indice  
Gallipoli (Calle stretta di)  ai Frari.  
Chiamasi anche «Stretto di Gallipoli»  per la strettissima sua imboccatura. «Gallipoli»,  secondo il 
Gallicciolli, è nome form ato da «ca’»  (casa) e «Lipoli»,  famiglia che qui teneva domicilio. Altri 
vogliono che questo luogo sia stato così appellato per ischerzo dal popolo veneziano, il quale nei 
tempi di gran commercio era solito d’udir nominare assai spesso lo Stretto di Gallip oli, o dei 
Dardanelli, per cui andavano le nostre navi a spargere le ricche merci dell’Asia a Costantinopoli e 
nel Mar Nero.  
All’estremità di questa Calle dicesi aver abitato Tiziano Vecellio in una casa, l’area della quale è 
ora ridotta ad orto col N.A. 3 024. Convien dire però che ciò accadesse prima del 1531, mentre da 
quell’epoca in poi, fino al giorno della sua morte, Tiziano abitò in «Birri»  a S. Canziano. Vedi 
Tiziano  (Campo di).  
G  indice  
Gallizzi (Sottoportico, Calle)  a S. Silvestro.  
Un «Osvaldo Galizi»  abitava, ed aveva bottega da olio in questo sito nel 1740. Egli nel 2 decembre 
1749 venne citato all’ «Avogaria di Comune»  qual testimonio di Caterina Zanchi, che chiedeva  
d’essere abilitata, maritandosi con un nobile Veneto, a procrear figli capaci del Maggior Consiglio. 
Nel processo relativo troviamo le indicazioni seguenti circa la persona del Gallizzi: «Osvaldo Ant.o 
Galizi q. Piero, nativo di Berg.mo, dice d’essere 40 anni che abita in q.sta città; abita a S. 
Silvestro, ha bottega da olio e biave in d.ta contrà» . Pietro di lui figlio, che forse è quel «Pietro 
Galizzi» da «S. Silvestro»,  annoverato nella «Minerva Veneta»  pell’anno 1785 fra i sensali della 
nostra piazza, comperò il 30 decembre 1791 dalla famiglia Todeschini uno stabile, situato «a S. 
Silvestro sulla fondamenta»,  mentre prima la di lui famiglia non aveva casa propria in detta 
contrada.  
G  indice  
Gallo (Cort e e Rami, Ramo del)  al «Malcanton».   
Credesi che queste strade, situate nell’antico circondario di S. Margherita, debbano il loro nome ad 
una famiglia Gallo, che in quella parrocchia abitava nel principio del secolo XVI.  
G  indice  
Gambara (Campiello, Calle)  alla Carità.  
Nobilissima per antichità di titoli fu la famiglia Gàmbara in Germania, dalla qual regione passò a 
Brescia. Ebbe quattro cardinali, e quella Veronica distinta poetessa, e sposa d’un signore  di 
Correggio, morta nel 1550. Il conte Francesco Gambara, insieme ai fratelli e discendenti, fu 
ammesso all’aula degli ottimati Veneziani nel 1653. Né tale ammissione ottenne, come tante altre 
famiglie, pel solo esborso dei 100 mila ducati, poiché il cont e Nicolò Gambara aveva mantenuto nel 
1571 a favore dei Veneziani un reggimento contro i Turchi, esempio imitato poscia nel Friuli dai 
conti Gian Francesco ed Annibale. Questa famiglia inoltre erasi mostrata benemerita della 
Repubblica negli anfratti colla Corte Romana nel 1605. I Gambara acquistarono il palazzo della 
Carità dai Mocenigo in virtù del matrimonio, successo nel 1678, fra Eleonora Gambara e Francesco 
Mocenigo. Ne parla il Boschini («Le ricche minere della pittura veneziana») , dicendo che dopo la  
Carità «si arriva alla casa Mocenigo, dalla quale uscì quel memorabile e glorioso capitano di mare 
Lazzaro Mocenigo. Il cortile della casa è dipinto da una parte dal Pordenone, dove si vedono 
diverse figure, tra le quali vi è un huomo vestito all’antica d i gran colorito: evvi anche il Tempo et 
Amore sopra una palla con l’arco et la saetta».  
Ricorda il Sanudo all’anno 1514, 20 febbraio M.V., che in quel giorno, ultimo di carnovale, si recitò 
una commedia di Plauto «dai fioli di Lazzaro Mocenigo a casa soa a lla Carità».  
G  indice  
Garibaldi (Strada)  a Castello.  
Dopo l’entrata delle truppe italiane a Venezia, avvenuta nel 1866, si volle decorare questa strada col 
nome del generale Giuseppe Garibaldi.  
Essa per lo passato portava il nome di «Strada Nuova dei Giardini»  perché mette ai «Pubblici 
Giardini».  Quel «nuova»  poi si riferisce all’epoca della sua formazione, come «Ponte Nuovo»,  
«Corte Nuova»,  «Fondamente Nuove»  ecc. Venne costrutta nel 1807, interrato il r ivo, che correva 
fra le due fondamente, ed allora dicevasi anche «Via Eugenia»  in onore del Vicerè d’Italia Eugenio 
Beauharnais. I Giardini Pubblici s’incominciarono a tracciare nel medesimo anno 1807 dietro il 
decreto dell’imperatore Napoleone, che voleva  provveduta la «sua buona città di Venezia»  di un 
pubblico luogo di passeggio. Ad ottenere lo spazio necessario si distrussero la chiesa e il convento 
di S. Domenico, la chiesa e il convento di S. Nicolò di Bari, lo spedale dei Marinai, la chiesa e il 
conv ento della Concezione di M. V. o delle Cappuccine, e la chiesa e il convento di S. Antonio 
Abate. Il disegno dei Giardini devesi all’architetto Giovanni Antonio Selva. Nel mezzo di essi sorge 
un magnifico arco, lavoro a quanto credesi, del Sammicheli, che era all’ingresso della cappella 
Lando nella chiesa di S. Antonio, e che, dopo aver giaciuto per 15 anni in pezzi al suolo, si 
ricostrusse nel 1822. Più innanzi scorgevasi un capitello di colonna, altro avanzo della chiesa di S. 
Antonio, sopra il quale è sc ritto: Frater Çotus Primus Prior, e scolpita l’insegna dell’ordine. Esso 
ora venne trasportato al Civico Museo. La collinetta, ove s’innalza il Caffè, architettato pur esso dal 
Selva, si formò a poco a poco colle macerie qui in varie epoche depositate. Era  chiamata «Punta di 
S. Elena»  pell’isoletta che le sta di fronte, «Capo Verde»  perché tutta coperta di erba, e «Punta»,  o 
«Motta di S. Antonio» , per la vicina chiesa dedicata a questo santo.  
G  indice  
Garz oni (Calle e Traghetto, Rio)  a S. Samuele.  
Nel 1289 un «Zuane di Garzoni»  venne da Bologna a Venezia, ed all’epoca della guerra di Ferrara 
tenne pagati 24 militi a favore della Repubblica. Garzone, di lui figlio, ottenne nel 1335 insieme al 
fratello Bandi no, o Baldovino, un privilegio di cittadinanza Veneziana. Avendo poi esso Baldovino 
acquistato molte benemerenze nella guerra di Chioggia, doveva nel 1381 essere ballottato pel 
Maggior Consiglio, ma venuto a morte innanzi il giorno della prova, lo furono i n quella vece i di lui 
figli Giovanni e Nicolò, che rimasero approvati. La famiglia Garzoni abitava anticamente in 
«Campo S. Polo»,  e fu solo circa alla metà del secolo XVII che divenne proprietaria d’un palazzo a 
S. Samuele con facciata archiacuta sul «Canal Grande» , ove pose residenza. Vanta alcuni vescovi, 
quel Pietro pubblico istoriografo, che raccolse nel suo palazzo di S. Samuele una ricca biblioteca 
lodata nei «Viaggi» del p. Coronelli, e quel Girolamo, fratello di Pietro, che nell’infausto assedio d i 
Negroponte (an. 1688) venne colpito da una palla di moschetto nel seno, né cessando per questo di 
strenuamente combattere, spirò sotto le scimitarre turchesche.  
G  indice  
Garzotti .  
Vedi Rio Marin . 
G  indice  
Gatte (Salizzada, Ramo, Campo delle)  a San Francesco della Vigna.  
«Gatte»,  secondo il Gallicciolli, è corruzione di «legati»,  o nunzii apostolici, che, come vuolsi, 
abitavano presso questa situazione prima d’occupare nel 1585 il palazzo posto quasi di faccia alla 
chiesa di S. Francesco della Vigna, da ciò poscia detto della «Nunziatura».  Avvegnaché il Berlan 
non si mostri molto soddisfatto dell’addotta etimologia, essa è  avvalorata dalla tradizione popolare, 
e dallo scorgersi che nei catasti le accennate località sono chiamate prima «de legati»,  poscia 
«deligati»,  e finalmente «delle gate»,  progressivi stadii, come ben si vede, del corrompimento del 
nome. Leggesi inoltre che Nicolò Franco, poi vescovo di Treviso, legato di Sisto IV nel 1483, 
stanziava presso quel Campo che divideva la contrada di S. Ternita da quella di S. Antonino, cioè 
nel «Campo delle Gatte»,  e che colà pure fece residenza più tardi monsignor Giovanni D ella Casa, 
altro nunzio, od ambasciatore pontificio, presso la Repubblica Veneziana. Questi infatti appose al 
mandato dell’indice dei libri proibiti, che pubblicò in Venezia, la seguente data: «Venetiis apud 
sanctum Joannem a Templo, die VII mensis Maij, M DXLIX» . E nel processo contro Francesco 
Spiera troviamo una lettera di Pietro Cauzio, pievano di Cittadella, diretta all’auditore di monsignor 
Della Casa il 9 gennaio dell’anno medesimo colla soprascritta «in Venetia a S. Giovanni dei 
Furlani». Tutti sanno  poi che la chiesa di San Giovanni del Tempio, detta in seguito di Malta, ed 
anche comunemente «dei Furlani»  per essere posta presso la calle di questo nome, non dista dal 
«Campo delle Gatte»,  né ripugna il credere che i legati apostolici risiedessero nell ’antico palazzo 
dei priori di S. Giovanni, rammentato dal Sansovino, l’orto del quale stendevasi e stendesi ancora 
fino al «Campo delle Gatte».  
In «Campo delle Gatte»  abitò nel 1796, assai giovane, Ugo Foscolo colla madre vedova, col 
fratello, e con una so rella.  
G  indice  
Gàffaro (Ponte, Rio, Fondamenta del)  ai Tolentini.  
Erra il Filiasi («Saggio sull’Antico Commercio»  ecc. «dei Veneziani» ) dicendo che queste strade, 
soggette un tempo alla parrocchia di S.  Croce, presero il nome dall’avervi abitato uno di quei capi 
degli Arabi, chiamati al Cairo «gaffer»,  con cui i Veneziani, come gli altri mercatanti europei, 
solevano, a propria guarentigia, stipulare i contratti. Qui per lo contrario, come ben nota il 
Gallicciolli, resta memoria d’una famiglia Gàffaro. Tra le epigrafi mortuarie della chiesa dei 
Carmini, riportate dai raccoglitori, abbiamo la seguente: Sepultura Jacobi Gaffaro De Confinio 
Sanctae Crucis et Suor. Hered. MD. Die VII Junii. E nel mezzo delle C ondizioni della parrocchia di 
S. Croce (an. 1514) trovasi quella di «Anzola Gaffaro relita de ser Gaffaro»,  il quale, senza dubbio, 
è colui che venne sepolto in chiesa dei Carmini. Questa famiglia Gaffaro, come crede il Gallicciolli, 
è quella che produsse Domenico prima pievano di S. Basso, quindi di S. Nicolò, e finalmente 
vescovo di Eraclea, il quale nel 1370 venne derubato e ferito alla gola per opera d’un di lui schiavo, 
ajutato da altri complici. Egli forse morì per le riportate ferite, dicendosi nelle  «Raspe»  che esse 
furono fatte «cum periculo vitae»,  e trovandosi nel 1374 un «Tommasio»  seduto sopra la cattedra 
vescovile d’Eraclea.  
Sulla «Fondamenta del Gaffaro»  scorgesi una casa, che nel secolo XVI apparteneva ad Andrea 
Odoni, cittadino veneziano, so pra il prospetto della quale ammiravansi varii affreschi di Girolamo 
da Trevigi. Questa casa, in cui l’Odoni aveva raccolto gran numero di pitture ed anticaglie, è lodata 
dall’Aretino nel Libro II delle sue «Lettere».  Ai nostri tempi era posseduta dalla co ntessa Adriana 
Renier Zanini.  
Sulla «Fondamenta del Gaffaro»  nacque il 17 gennaio 1789 Emmanuele Cicogna, autore delle 
«Inscrizioni Veneziane».  Lo stabile venne atterrato, meno il piano terreno, che ora ha due magazzini 
segnati dai N. 3542, 3543. Pel Cicog na vedi Trevisana  (Calle).  
G  indice  
Gàmbaro (Calle, Campiello del)  in Rialto Nuovo.  
«In Rialto Novo»  stanziava nel 1661 «Iseppo Rossi hosto al Gambaro»,  pagando pigione a varii 
consorti.  
Fino dal secolo XV troviamo un’osteria all’insegna del «Gambaro» in Rialto. Un Venturino 
«hospes in hospitio Gambari in Rivoalto»  venne ucciso con più ferite in quel secolo per opera d’un 
Armano cappellaio tedesco, d’un Angelino, e d’un Leonardo, pur essi tedeschi. Costor o furono 
condannati in contumacia, con sentenza 25 settembre 1465, a perpetuo bando e, nel caso di 
contravvenzione, ad avere tagliata la mano destra nel luogo del delitto, e, con essa, secondo il solito, 
appesa al collo, ad essere condotti frammezzo alle d ue colonne di S. Marco, e decapitati. Con 
sentenza contumaciale 7 marzo 1478 furono più tardi banditi, e, qualora fossero stati rinvenuti in 
Venezia e nello Stato, condannati a morire sulle forche in «Campo delle Beccarie»  a Rialto, un 
Francesco Pincarella , un Giovanni Gallina, ed un Giacomo «ab Azalibus»,  mezzani d’amore, per 
aver ferito «cum uno gladio panesco»  un Fioravante, ed un Girolamo da Brescia, che, con altri 
compagni, stavano giuocando alle carte «in hospitio Gambari in Rivoalto»,  e per aver ruba to i 
danari che stavano sulla tavola da giuoco.  
Una «Calle del Gambaro»  abbiamo pure presso la «Calle dei Fabbri»,  così denominata per una 
bottega da ferro all’insegna del «Gambaro»,  condotta dalla famiglia Monti, che perciò si diceva 
«dal Gambaro»  ed abit ava in un prossimo stabile. Vedi Monti  (Calle del).  
G  indice  
Gesuati (Fondamenta delle Zattere ai, Rio Terrà dei).  Essendo arrivati a Venezia alcuni individui 
della religiosa fa miglia fondata in Siena dal beato Giovanni Colombini, fissarono il loro domicilio 
prima in una casa a S. Giustina, e poscia nel 1392 nel sito di cui parliamo, in un locale che 
chiamossi «Casa della compagnia dei poveri Gesuati».  Nel 1423 coll’elemosine dei  fedeli, e coi 
doni di Francesco Gonzaga, primo marchese di Mantova, innalzarono un chiostro, ed un oratorio 
dedicato a S. Girolamo. Nel 1493 s’accinsero a trasformare l’oratorio in una chiesa, che, dopo 30 
anni durati nella fabbrica, fu consecrata nel 152 7 sotto il titolo della Visitazione della Beata 
Vergine. Soppressi i Gesuati nel 1668, vennero in loro luogo l’anno seguente i padri Domenicani 
della Congregazione Osservante del beato Giacomo Salomone, e nel 1726, a breve distanza 
dall’antica, posero la p rima pietra d’una nuova chiesa più ampia, intitolata a S. Maria del Rosario, 
che venne compiuta nel 1743, architetto il Massari, e chiamossi pur essa volgarmente dei Gesuati.  
In quel torno fu ricostruito anche il convento, a cui Apostolo Zeno donò la sua b iblioteca. Nel 1815 
il convento predetto si convertì in orfanotrofio maschile, diretto dai pp. Somaschi, assegnandosi 
all’uso medesimo l’antica chiesa dei Gesuati, dedicata, come abbiamo detto, alla Visitazione. La 
chiesa di S. Maria del Rosario si eresse contemporaneamente in parrocchiale, e se ne compose il 
circondario con quelli delle soppresse parrocchie di S. Vito, S. Agnese, e S. Gregorio, e con qualche 
frazione di quello dei SS. Gervasio e Protasio.  
G  indice  
Gesuiti (Campo, Rio, Ponte dei) . Nel 1150, ovvero 1155, i padri Crociferi, volgarmente 
«Crosechieri»,  coll’aiuto di certo Pietro Gussoni, o Cleto Grausoni, edificarono in questa situazione 
un monastero, un ospitale, ed un tempio dedicato a S. Mar ia Assunta, che fu rifabbricato dopo 
l’incendio del 1214. Passati in commenda tutti i conventi dell’ordine dei Crociferi, questo di S. 
Maria Assunta fu concesso nel 1464 al cardinale Pietro Barbo, e poi al celebre Bessarione, che morì 
nel 1472. Frattanto, essendo i Crociferi caduti in una gran rilassatezza di costumi, tentò il Senato 
presso la S. Sede che fossero espulsi dal loro convento, e vi sottentrassero monache Francescane. 
Ma né le Francescane, né i canonici regolari di S. Spirito, né i religiosi Ser viti, intenti tutti in varie 
epoche a possedere il convento citato, poterono venire a capo dei loro desiderii. Esso fu preda delle 
fiamme nel 1514, ed ebbe perciò una rifabbrica. In seguito Pio V ridonò ai Crociferi tutte le rendite 
delle commende, già con fiscate, e li recò nel 1568 a regolare riforma. Essendo però quei padri 
ricaduti nei loro errori, Innocenzo X soppresse 21 dei loro conventi, lasciandone sussistere soli 4, a 
capo dei quali costituì questo di Venezia. Anche i quattro superstiti furono fina lmente soppressi da 
Alessandro VII nel 1656 onde assegnarne i beni alla Repubblica, travagliata dalla guerra di Candia. 
In tale congiuntura i Gesuiti, che nel 1606, per le controversie fra la Repubblica e papa Paolo V, si 
erano partiti da Venezia, ritornan do, acquistarono per cinquantamila ducati il convento dei 
Crociferi, e nel 1657 vi fissarono domicilio. Essendo la chiesa cadente, si prese nel 1715 a rialzarla 
dai fondamenti, ed in tre lustri venne compiuta sul disegno di Domenico Rossi. G. Battista 
Fattoretto innalzò la facciata. Soppressi i Gesuiti nel 1773, il loro convento servì ad uso di 
pubbliche scuole, e nel 1807 di caserma. La chiesa si mantenne uffiziata come sussidiaria della 
parrocchia dei SS. Apostoli, fino al 1844, in cui si restituì ai Gesu iti, i quali presero ad abitare un 
ospizio contiguo verso le «Fondamente Nuove»,  ove, quantunque in piccolissimo numero, abitano 
tuttora.  
In «Campo dei Gesuiti»  esiste l’antichissimo ospedale dei Crociferi, che nel secolo XIII venne 
beneficato da Bertoldo patriarca d’Aquileja, e dal doge Renier Zeno. Aperto da bel principio a 
poveri ed infermi d’ambo i sessi, dalla metà del secolo XV esso non ospita che povere donne. 
L’annesso oratorio, rifabbricato nel 1553, era sacro un tempo alla Beata Vergine, ma nel 18 44 fu 
concesso dalla Direzione della Casa di Ricovero ed Ospizii alla Confraternita dei SS. Filippo e 
Luigi, laonde presentemente ha questi titolari. Vedi: Bellomo, «Notizie storico -pittoresche 
dell’Oratorio dei Ss. Filippo Neri e Luigi Gonzaga. Venezia, M olinari, 1846» . Questo oratorio si 
ristaurò nel 1881. Si ritrae dal Verci («Storia degli Ecelini»)  che nello spedale dei Crociferi venne 
solennemente giurata la pace il 23 giugno 1221 fra il patriarca Bertoldo, ed i Veneziani.  
Nel Campo medesimo facevasi i l giuoco del pallone. Abbiamo una tavola, edita da Domenico 
Lovisa, che rappresenta esso giuoco in tale località, tavola interessante poiché, oltre la facciata della 
chiesa dei Gesuiti senza statue, vi scorgi la scuola dei «Varoteri»  (pellicciai) sorgente in fondo al 
campo, e l’arco sottoposto per cui si aveva accesso alle «Fondamente Nuove».  Il giuoco del pallone 
venne proibito in «Campo dei Gesuiti»  per decreto del Consiglio dei X, 21 aprile 1711.  
G  indic e 
Gheltof (Calle)  al ponte dell’Aseo.  
G  indice  
Gherardi (Corte)  a S. Canciano.  
G  indice  
Gherardini (Fondamenta)  a S. Barnaba.  
Vedi Girardini . 
G  indice  
Ghiaccio .  
Vedi Giazzo . 
G  indice  
Giazzo (Calle del)  a S. Lio.  
Che qui si vendesse ghiaccio,  lo prova il catastico del 1661, ove troviamo un Marco Contarini 
proprietario d’una casa «in contrà de S. Lio, in calle dove si vende il giazzo».  
I caffettieri, come altrove si vide, godevano alcuni privilegi per ottenere, dentro certi limiti, 
l’appalto de l ghiaccio, e quello dell’acquavite.  
G  indice  
Gioachina (Calle, Ramo, Calle)  a S. Geremia.  
Da una famiglia popolare così cognominata, che v’abitava sul principio del secolo XVII.  
G  indice  
Giovanelli (Sottoportico)  a S. Eustachio.  
La cittadinesca famiglia Coccina bergamasca, dello stesso sangue dei Salvetti, fattasi ricca col 
commercio di gioie, fondò in Venezia nel secolo XVI, oltre il palazzo a S. Apo llinare, passato 
poscia nei Tiepolo, un altro pure in questa situazione. Non lo tenne però in sua proprietà per lungo 
spazio di tempo, imperciocché a mezzo circa il secolo medesimo lo troviamo posseduto dall’altra 
famiglia cittadinesca Cavalli, e precisame nte da un G. Francesco, figlio di Martino, il quale nel 
1557 pose tomba a sé e famiglia in chiesa di S. Eustachio, e testò il 16 novembre 1562 in atti del 
notaio Giuliano Mondo. Morto G. Francesco, Bartolomeo di lui figlio alienò l’edificio, collo 
strument o 9 agosto 1581, in atti G. Antonio Callegarini, a Luca Antonio Giunta q. G. Maria, disceso 
da quella celebre famiglia fiorentina venuta fino dal 1482 ad esercitare in Venezia l’arte della 
stampa. Per varii anni la tipografia Giunta fiorì in queste soglie,  finché, avendo Tomaso Giunta q. 
Luca Antonio, maritato nel 1625 le proprie figlie Lucrezia e Bianca, l’una in Nicolò Foscarini q. 
Pietro q. Renier da S. Agnese, e l’altra in Renier Foscarini, fratello di Nicolò, ne avvenne che il 
palazzo di S. Eustachio, unitamente ad altre facoltà dei Giunta, passasse nei Foscarini. A questa 
linea appartenne il cav. Antonio giustiziato sotto accusa di fellonia nel 1622, e poscia dichiarato 
innocente. Ma non è possibile, come erroneamente conghietturarono Romanin, Zanotto,  ed altri, che 
qui lo sventurato avesse domicilio, essendone avvenuta la condanna anteriormente all’epoca nella 
quale la di lui famiglia acquistò la signoria del palazzo. Egli, per quanto risulta da uno dei suoi 
testamenti, ed altre prove, abitava a S. Agn ese in un palazzo attualmente distrutto sulla 
«Fondamenta Foscarini»,  ora «Rio Terrà»,  e ben si pare che gli accennati scrittori fondarono la 
loro congettura sopra la semplice esistenza del busto e dell’iscrizione d’Antonio nella cappella del 
Crocefisso de lla prossima chiesa di S. Eustachio, senza avvedersi che quel busto e quell’iscrizione 
furono posti più tardi, quando cioè, divenuti i Foscarini proprietari del palazzo, adornarono la 
cappella medesima con altri cenotafi della loro famiglia, il che, second o il Cicogna nelle sue schede 
manoscritte relative all’epigrafi della chiesa di S. Eustachio, successe soltanto dopo l’anno 1711. 
Fatta questa breve digressione, e ritornando al palazzo, non è da tacersi come il suo cortile venne 
dipinto da G. Battista Zel otti, e come uno di quegli affreschi, visibile tuttora ma assai danneggiato 
dal tempo, trovasi lodato nell’opera d’Anton Maria Zanetti col titolo: «Varie pitture a fresco dei 
principali maestri veneziani».  Quest’autore, dopo averci offerto quattro figure d allo Zelotti altrove 
dipinte, così continua: «Per compiere questo saggio si aggiunse la bella figura che sta a sedere ad 
una finestra in atto di sonar il leuto, sola rimasa intatta fra le altre che adornavano il cortile di 
casa Coccina, oggi»  (1760) «Fosca rini, a S. Eustachio».  Aggiunge poi in una nota che quella casa 
era allora abitata «dai patrizii co. Giovanelli».  Infatti noi sappiamo che, fino dal primo giugno 
1755, i Giovanelli l’avevano presa a pigione dai Foscarini, ed ecco la ragione per cui «Sottop ortico 
Giovanelli»  chiamasi la via presa per tema dell’articolo presente. Non è da tacersi ancora come il 
palazzo medesimo scorgasi inciso nella raccolta del Coronelli coll’annotazione: «Ha in frequenti 
occasioni prestato comodo alloggio a gran re e person aggi cospicui» . Più tardi, cioè nel 1709, 
v’abitò anche Federico Cristiano IV re di Danimarca. Né ciò deve recar meraviglia, trattandosi di 
fabbrica, che, per pregi d’architettura, per vastità di proporzioni, e per ricchezza di marmi, siede non 
indegna sor ella fra le altre fabbriche che torreggiano sopra il «Canal Grande».  
La famiglia Giovanelli ebbe nobile origine nella città di Bergamo, ma, avendo provato men 
prospera sorte nel negoziare, andò in Ungheria, ove attese agli scavi delle miniere, e fu ascritt a a 
quella nobiltà. In seguito, venuta a Venezia, divenne patrizia nel 1668. Si gloria di tre procuratori, 
del patriarca Federico, e d’altri uomini che ben meritarono della Veneta Repubblica. Ebbe molte 
onorificenze, così antiche come nuove, dalla casa d’A ustria, ed attualmente possede un magnifico 
palazzo a S. Fosca, pel quale vedi Fiori  (Campiello, ecc.dei).  
Un «Sottoportico e Corte Giovanelli»  abbiamo pure a San Giovanni Decollato, presso le quali 
località esistevano nel 1713 v arii stabili «della commissaria del N. U. Carlo Vincenzo Conte 
Giovanelli».  
G  indice  
Girardini (Fondamenta)  a S. Barnaba.  
Non vi ha dubbio che i patrizi Girardini, o Gherardini, abitassero sopra questa F ondamenta, poiché, 
quando essa venne nuovamente selciata dopo la metà del secolo trascorso, «il N. U. Claudio 
Girardini»  trovavasi fra quelli che dovevano concorrere al «pagamento del grosso per ducato».  Ciò 
si rileva dalla partecipazione fatta ai Provvedi tori di Comune il 6 aprile 1759 da Agostin Zerletti 
«deputato alla consegna delle pubbliche strade».  Il medesimo Claudio Girardini è annoverato fra i 
patrizii domiciliati in parrocchia di San Barnaba dall’Anagrafi Sanitaria pell’anno 1761.  
Dicono gli stori ci che si ha memoria della famiglia Girardini fino dall’ottavo secolo, che essa, da 
Arezzo sua patria, si sparse in varie regioni, e che un colonnello della medesima, diramatosi da 
Firenze a Verona, e quindi a Venezia, ottenne l’anno 1652 la patrizia nobil tà nella persona del 
Marchese Bernardino.  
Sulla «Fondamenta Girardini»  a S. Barnaba esisteva l’ospizio di S. Agnesina e colà tuttora leggesi 
sopra una porta: Del solo prior di S. Agnese, e sopra un’altra: Del Priorato di S. Agnese. In questo 
ospizio, diret to dalla scuola di S. Agnese, che raccoglievasi in chiesa di S. Barnaba, ricettavansi 
fanciulle orfane fino all’età di 20 anni, protraendosi talora il beneficio fino al momento del loro 
matrimonio, o della loro monacazione. Questo ospizio venne fondato nel  secolo XIV da Angelo 
Condulmer, padre del pontefice Eugenio IV. Ciò si rileva da un brano di lettera riportato dal 
Cicogna nel volume VI delle «Inscrizioni»,  e diretta il 24 marzo 1470 da Isabella Barbo, sorella di 
papa Paolo II, ad un Benedetto suo cappe llano in Roma. In questa lettera essa gli raccomanda di 
provocare dal papa «un’indulgenza de colpa e pena in caxo de morte a cadauna persona che desse 
elemosina da un ducato in zoxo, over da un ducato in suzo, come meglio potrete fare, e lo spedal de 
le do nzele de S. Agnexe, posto in contrà de S. Barnaba, per soventione de le dete, perché le sue 
intrade son molto anichilate, avixandove che el deto hospitale fo edificato, et ancor dotato per la 
bona memoria de mis. Angelo Condulmer, el qual ser Anzolo fo avo  nostro, zoè de la S. de N. S. et 
de tuti nui per esser sta padre de la S. memoria de papa Eugenio».  
Dopo la metà del secolo XVII questo ospizio cessò di prestarsi alla sua destinazione, quantunque le 
sue rendite continuassero a venir amministrate dalla sc uola di S. Agnese. Erra poi il Cicogna 
credendo che Isabella Barbo parli nella sua lettera non di questo, ma d’altro ospizio situato non 
lungi dalla chiesa di S. Agnese.  
G  indice  
Giudecca . È un’isola disg iunta da Venezia mediante un canale che non solo «della Giudecca»,  o 
«delle Zattere»,  ma si trova appellato «Vigano»  (da «vicus»  borgo, o villaggio, considerandosi la 
Giudecca rispetto a Venezia come un villaggio, o borgo), e «Carbonaria»  (dalle zatte cari che di 
carbone che v’arrivavano). Quest’isola era detta anticamente «Spinale»,  o «Spinalonga»,  secondo 
alcuni, per la sua figura lunga e ristretta come uno spino di pesce, e secondo altri, pei grandi spinai 
che in essa vegetavano. Il nome «Giudecca»  sembra  proveniente dai molti Giudei, od Ebrei, che nei 
primi tempi vi s’accasarono. Scrive il Battagia nei suoi «Cenni storici e statistici sopra l’isola della 
Giudecca»  che tale opinione è corroborata dall’esservi in Ferrara una contrada egualmente appellata 
pell’avervi soggiornato gli Ebrei; dal sapersi che alla Giudecca sorgevano due sinagoghe demolite 
nel secolo scorso, dall’avervisi rinvenuto alcuni anni fa presso le Zitelle una pietra d’un piede 
quadrato con caratteri Ebraici; finalmente dalla costante trad izione degli isolani che indicano 
perfino i luoghi dove gli Ebrei abitavano. Contuttociò alcuni fanno invece derivare «Giudecca»  dal 
«giudicato»,  o sentenza, colla quale, sullo scorcio del secolo IX, si concessero alcuni terreni di 
Spinalonga alle famiglie  dei Barbolani, dei Flabanici, e dei Caloprini, richiamate dall’esiglio, per 
indennizzarle dei danni sofferti. Dicono che «giudicato»  avrassi pronunziato alla Veneziana 
«zudegà»,  donde saranno derivate le voci «Zudeca»,  «Zueca»,  e finalmente «Giudecca».  
La Giudecca stendevasi anticamente dalla punta occidentale di S. Biagio fino al sito ove trovasi il 
«Ponte Lungo»,  il quale fu eretto nel 1340 appunto per congiungere l’antico tratto dell’isola con 
quello che, mediante gl’interramenti, aveasi cominciato a fo rmare verso S. Giorgio fino dal 1252.  
Il celebre padre Coronelli diede il disegno d’un ponte che avesse dovuto congiungere l’isola della 
Giudecca alla città di Venezia, e che si scorge inciso nella raccolta del Gherro in varie cartine 
bislunghe unite. La p roposta è spiegata nel «Libro dei Compari»  pubblicato nel MDCCXIV.  
Racconta Benedetto Varchi nel libro X della sua «Storia Fiorentina»  che il divino Michelangelo, 
abbandonata Firenze, ove stavano per rientrare i Medici, giunse nel 1529 a Venezia, «e per fu ggire 
le visite e le cerimonie, delle quali egli era nimicissimo, e per vivere solitario secondo l’usanza sua, 
e rimoto dalle conversazioni, si ritirò pianamente alla Giudecca, dove la Signoria, non si potendo 
celare la venuta d’un tal uomo in tanta città,  mandò due dei primi gentiluomini suoi a visitarlo in 
nome di lei, e ad offerirgli amorevolmente tutte quelle cose, le quali, o a lui proprio, o ad alcuno di 
sua compagnia, bisognassero; atto che dimostrò la grandezza così della virtù di Michelangelo, 
come  dell’amore di quei magnifici, e clarissimi signori alla virtù» . Dicesi, ma non è accertato, che 
il Buonarroti presentasse in questa occasione al Senato un modello pell’erezione in pietra del 
«Ponte di Rialto».  
Alla Giudecca, ricca un tempo di ottomila abi tanti, v’erano molti palazzi in cui si diedero molti 
festeggiamenti agli esteri principi, e si ha memoria che nel palazzo Corner soggiornò 
momentaneamente nel 1800 il Pontefice Pio VII.  
V’erano pure molte ortaglie (e ve ne sono tuttavia) che si affittavano  talvolta per un giorno intero, 
ed ivi avevano luogo, specialmente nel secolo trascorso, tresche, orge, e baccanali.  
G  indice  
Giusti (Calle dei)  presso le «Zattere».  
Nel 1661 in questa Calle, fin d’allor a appellata «dei Giusti»,  e sottoposta alla parrocchia di S. 
Agnese, un «Vico Giusto»  era comproprietario di due case. Egli probabilmente discendeva da quella 
famiglia Giusto, o Zusto, un «Vetorello»  ed un «Tonolo»  della quale, di condizione pescatori, 
notificarono stabili in parrocchia di S. Agnese nel 1566. Veggansi anche i necrologi del secolo XVI, 
ove vengono registrati varii Giusto, o Zusto, tutti da S. Agnese.  
G  indice  
Giustinian (Calle)  a S. Barnaba .  
Dicono i cronisti che Giustiniano il «magno»,  e Giustino di lui nipote e genero, imperatore 
d’Oriente, furono i progenitori della famiglia Giustinian. Aggiungono che Giustiniano, nato da 
Giovanni postumo, figlio di Giustino, passò circa il 670 da Bisanz io nell’Istria, ove fondò 
Giustinopoli, venne poscia a Malamocco, e finalmente a Venezia, ove i di lui discendenti fecero 
tosto parte del Consiglio, si distinsero per molti meriti, e diedero il nome a strade parecchie. È fama 
che la famiglia Giustinian sta va per estinguersi nel secolo XII, essendone periti nella guerra contro 
l’imperatore Emmanuele Comneno tutti gl’individui di sesso maschile, eccetto un Nicolò monaco al 
Lido. Allora permise il pontefice che, per reintegrare il casato, potesse questi uscire  dal chiostro, ed 
unirsi in matrimonio ad Anna, figlia del doge Vitale Michiel II. Procreati alcuni figli, Nicolò volle 
ritornare nella solitudine, ed Anna ancora prese il velo nel convento di S. Adriano di Costanziaco, 
da essa fondato. Senza questo singol arissimo evento non avremmo avuto quel Lorenzo primo 
patriarca di Venezia, canonizzato nel 1690 da papa Alessandro VIII, quella beata Eufemia, abadessa 
del monastero di S. Croce alla Giudecca, e, per tacere di tanti prelati, generali e senatori, quel 
Marca ntonio eletto doge nel 1684, sotto il quale si riportarono varie vittorie sopra gl’infedeli.  
Il palazzo Giustinian a S. Barnaba è composto da due fabbriche, erette nel secolo XV.  
Un altro ramo dei Giustinian possedeva un palazzo, disegnato dal Longhena, a S. Vitale, ove pure 
trovansi una «Calle»,  nonché un «Sottoportico e Campiello Giustinian».  Questo ramo chiamavasi 
Giustinian Lolin, poiché Giovanni Lolin, a cui il palazzo antecedentemente apparteneva, lasciollo, 
con altre facoltà, mediante testamento 25 g iugno 1623, a Giovanni Giustinian, nato dalla propria 
figlia Franceschina, maritatasi con Francesco Giustinian. Il palazzo medesimo, ove morì nel 1836 il 
celebre medico Francesco Aglietti, venne posseduto più tardi dalla duchessa di Parma.  
G  indice  
Giustizia (Campo di)  a S. Marta.  
Nei primi tempi l’esecuzioni capitali avevano luogo spesse volte presso la riva di S. Giorgio, e poi a 
S. Giovanni in Bragora. In seguito venne destinato alle medesime quello sp azio che si apre fra le 
due colonne della «Piazzetta»;  anzi, avendo, come è fama, l’ingegnere Nicolò Barattieri 
domandato, in premio del loro innalzamento, che in mezzo ad esse fossero concessi i giuochi 
d’azzardo, altrove proibiti, volle il Senato, coll’o bbrobrio delle esecuzioni, distogliere il popolo 
dall’approfittare della data licenza. Non è però che i rei non si giustiziassero talvolta anche altrove, 
e specialmente ove avevano commesso il delitto, trovandosi sovente nei decreti la comminatoria: 
«sub p oena furcarum in loco delicti»,  e leggendosi p. e. nei «Registri dei Giustiziati»  che nel 1593, 
3 luglio, «Tommaso lavorante in Cecca di anni 40 fu fatto dal consiglio dei X impiccare in faccia 
della Porta della Cecca per aver in quella commesso il suo del itto».  Quando trattavasi di casi 
enormi, solevasi ricorrere eziandio ai tormenti anteriori; si trascinavano cioè i colpevoli, a coda di 
cavallo, fino a S. Croce, ove si tormentavano colle tanaglie, anche infuocate, o col taglio d’una 
mano, dopoché mandavan si a morte, e si abbruciavano, oppure se ne appiccavano i quarti nei luoghi 
più frequentati, come in capo alle vie che da Venezia conducevano a Padova, a Mestre, a Chioggia, 
ed a S. Andrea del Lido. Usavasi, nelle esecuzioni, del capestro e talvolta della mannaja. Talvolta, 
massime nei delitti politici, strozzavasi il reo nelle carceri, e poscia appendevasi con un piede alle 
forche. I giustiziati seppellivansi prima nel cimitero di S. Zaccaria, e poscia presso la chiesa dei SS. 
Giovanni e Paolo, ma in quest ’ultimo sito soltanto dal 1618, poiché si legge che il primo sepolto ai 
SS. Giovanni e Paolo fu un Nicolò Renault, volgarmente Rinaldi, strozzato in quell’anno nel 
carcere. Caduta la Repubblica, trasportossi il teatro dei supplizii in una palude presso il «Campo di 
S. Francesco della Vigna»,  e poscia presso S. Marta. Il primo giustiziato a S. Marta fu Leonardo 
Sleiza, militare austriaco, moschettato nel 1842 per aver ucciso il proprio fratello.  
G  indice  
Gobbi (Sottoportico e Corte dei)  a S. Maurizio.  
Un «Antonio Gobbi»  abitava in questa Corte nel 1740, occupando una casa che, fino dal 23 giugno 
1724, aveva preso a pigione dal «commendatore Alvise Corner».  
G  indice  
Goldoni (Calle e Ponte)  a S. Luca.  
G  indice  
Gondulmèr (Fondamenta)  ai Tolentini.  
Antichissima e tribunizia fu la famiglia Gondulmer, o Condulmer, venuta da Pavia. Essendo rimasta 
esclusa dal Co nsiglio nel 1297, vi fu poscia riassunta con triplice aggregazione. Una linea ebbe 
questo onore nel 1381 per meriti acquistati nella guerra di Chioggia. Una seconda nel 1431 
pell’esaltazione al papato di Gabriele Gondulmer, che fu detto Eugenio IV. Raccont asi che, essendo 
in Egitto Angelo di lui padre, ed il padre del doge Foscari, andassero entrambi da un eremita, 
creduto profeta, per consultarlo di loro ventura, e che questi rispondesse all’uno dei due: «Tuo figlio 
sarà il maggiore fra i sacerdoti»  ed all ’altro: «Il tuo poi diverrà capo di una grande nazione».  
Eugenio IV ebbe una sorella, per nome Polissena, che, contratto matrimonio con Nicolò Barbo, fu 
madre dell’altro pontefice Paolo II. Papa Gondulmer favorì grandemente i nipoti, poiché fra i 
medesimi fece Marco patriarca, Francesco cardinale, ed Almorotto signore di Bagnacavallo, S. 
Agata, e Massa dei Lombardi.  
Una terza linea dei Gondulmer venne ammessa al Maggior Consiglio l’anno 1653 in un Nicolò, 
figlio di Domenico, già Cancelliere Grande in Candia . Oltre quelli del padre, egli vantò nella 
supplica i meriti di Nicolò, suo avo, che nel 1538 aveva servito a proprie spese nell’armata, 
riportando grave ferita, e terminò coll’offerire gli indispensabili 100 mila ducati. Dicesi che il 
nuovo aggregato mori sse nello stesso anno 1653 per soverchia allegrezza dell’aggregazione. Tra i di 
lui discendenti non sono notabili che un G. Antonio, bandito per avere ammazzato la moglie con 
un’archibugiata sulla schiena, ed un Domenico, eletto vescovo di Lesina e poscia di Belluno.  
La prima delle linee dei Gondulmer da noi rammentate possedeva un palazzo, che 
antecedentemente era dei Loredan, e che sorge di fronte alla chiesa dei Tolentini, dando il nome alla 
sottoposta Fondamenta. Ne troviamo menzione in una Miscellanea manoscritta (Classe XI, Codice 
58 della Marciana), che contiene un Diario degli avvenimenti successi in Venezia dal 1° ottobre 
1742 al 25 settembre 1743. Questo Diario, sotto la data 8 agosto 1743, ha i cenni seguenti: «Il 
giorno di S. Gaetano la famiglia ducale di Modona, accompagnata da molte gentildonne Veneziane, 
andò al palazzo del N. U. Condulmer in faccia la chiesa dei Tolentini, a goder la sagra. Vi fu bel 
rinfresco, illuminazione nel giardino, e serenata nobilissima, il tutto a spese d’esso N. U. 
Condulmer, ch’era famoso giuocatore, e che avea guadagnato molti danari alla principessa 
Ereditaria». Poco più innanzi narra il Diario medesimo che «nella conversazione fatta in ca’ 
Condulmer alla famiglia ducale di Modona» , il giorno di S. Gaetano, fu chia mato ad improvvisare 
in lingua rustica padovana «Zuane Sibillato padrone di barca da vino, ed ora portalettere da mare 
del Mag.to alla Sanità»,  persona di bassi natali, ma di grande ingegno, ed amico di Luisa Bergalli -
Gozzi, d’Anton Federico Seghezzi, del Verdani, e d’altri letterati.  
G  indice  
Gonella (Calle e Corte)  a S. Giobbe.  
L’arma della famiglia Gonella, consistente in una grande stella, scorgesi tuttora replicatamente 
scolpita sulla prossima muragl ia. Così si esprime parlando dei Gonella una nostra cronaca (Classe 
VII, Codice 839 della Marciana): «Questi vennero da Cremona, et fo uno maestro p.o Gonella, 
ceroico famoso, qual venne habitar a Venetia, et da lui è discesa la casa Gonella. Questi hanno 
fatto molte fabbriche in la contrà di S. Hieremia in Cannaregio».  In effetto, nell’albero dei Gonella, 
esistente nei Registri dell’ «Avogaria»,  appare qual capostipite un «Pietro Gonella fisico»,  vissuto 
nel secolo XIV. In quell’albero figura eziandio un «Vettor Gonella»,  che fino dal 1511 era 
«Gastaldo del Principe»,  i nipoti del quale vennero approvati cittadini originari nel 1596. La 
medesima grazia ottennero il 10 luglio 1683 Pietro e Domenico Gonella, quantunque figli d’un 
Giovanni, uomo violento, che v enne bandito da Venezia, mediante sentenza 4 gennaio 1656 M. V., 
per avere percosso Giulio Vignoni suo suocero. Questo bando venne rivocato il 1° febbraio dello 
stesso anno, avendo l’offensore ottenuta la pace dall’offeso. Giovanni però tornò ad essere ban dito 
il 30 ottobre 1665 perché diede un pugno sulla faccia alla propria sorella Marcolina, cavandole una 
pupilla degli occhi, che poscia, con efferata barbarie, raccolse da terra ove era caduta, e diede alle 
fiamme. Tuttavia giunse a liberarsi anche dal nu ovo bando il 25 gennaio 1679 M. V. In Pietro, 
figlio dell’anzidetto Giovanni, si estinse nel 1729 la famiglia Gonella, la quale in quel tempo era 
decaduta dallo splendore a cui era ascesa nei secoli antecedenti. Imperciocché anticamente avea 
contratto pare ntela con molte famiglie patrizie, e possedeva in Cannaregio, e precisamente al 
«Ponte di S. Giobbe»,  un palazzo, passato poscia in mano dei patrizii Valier ed ora distrutto, 
parecchie case, una tintoria, ed una «posta di chiovere».  Aggiungansi beni in ter ra ferma e navigli 
proprii coi quali andava mercanteggiando.  
Riferisce il Barbo nella sua cronaca che il turbine del 1° luglio 1541 «rovinò tutti li camini della 
cha Gonella, quale è di uno nominato m. Vettor, et molti altri di Cannaregio».  
G  indice  
Gorna (Calle della)  presso le Fondamente Nuove.  
Da una grondaja, o rigagnolo, scavata nel suolo, e tuttora esistente per dare sfogo all’acque piovane.  
G  indic e 
Gorne (Campo, Fondamenta di Campo, Rio delle)  a S. Martino.  
Dall’ampie «gorne»  (grondaje) di marmo, che gettano l’acqua, raccolta nei cantieri dell’Arsenale, 
nel rivo sottoposto.  
G  indice  
Gozzi (Rio d el) ai Gesuiti.  
La famiglia Gozzi, nobile bergamasca, vanta fino dal 1445 un «Pezolo»,  figlio di «Bonizolo»,  che a 
proprie spese conservò sotto il veneto dominio Alzano dall’armi dei Milanesi. Essa venne a Venezia 
correndo il secolo XVI, e verso la metà d el susseguente secolo XVII era già divisa in quattro 
colonnelli, domiciliato il primo a S. Sofia, il secondo a S. Cassiano, il terzo a S. Maria Mater 
Domini, ed il quarto ai SS. Apostoli. Quest’ultimo ebbe a capostipite nella nostra città un Gabriele, 
da cui nacque quell’Alberto, appellato «dalla seda»  perché teneva un negozio di panni di seta in 
«Calle dei Toscani»  a Rialto. Egli, con istrumento 31 maggio 1638, in atti d’Angelo Schietti N. V., 
comperò da «Contarina Contarini, consorte Piero de Priuli q. Mi chiel»,  un palazzo posto in 
parrocchia dei SS. Apostoli, e precisamente ai Gesuiti, sul rivo che perciò si chiama «del Gozzi»  
(oggi detto anche «dei Sartori» ). Questo è il palazzo di cui parla il Sansovino nella sua «Venetia»  
allorquando, dopo aver nominat o il palazzo Zeno ai Gesuiti, aggiunge che «di qua dal ponte si trova 
quello dei Contarini, già fatto dalla casa Dolce» . Esso ha tuttora scolpita sulla muraglia di fianco 
l’arma dei Contarini. Alberto Gozzi nel 1546 venne ammesso al patriziato. Negli anni 1645 -1646 fu 
uno dei benemeriti sovventori pell’erezione dell’eremo dei Camaldolesi nell’isola di San Clemente, 
e fabbricò pure un bell’altare in chiesa di S. Moisè. La linea patrizia dei Gozzi andò estinta nel 1698 
in un altro Alberto, di lui nipote, il q uale, con testamento 26 agosto di quell’anno, in atti Alessandro 
Bronzini, lasciò tutte le sue facoltà ai quattro ospitali degli Incurabili, Pietà, Mendicanti, ed 
Ospedaletto, nonché al monastero delle Convertite, prescrivendo che, vita durante, ne fosse 
usufruttuaria la moglie Andriana Donà. Essa però, ritiratasi in seguito fra le Cappuccine di Castello, 
rinunziò all’usufrutto, mediante convenzione 16 settembre 1725, in atti Carlo Gabrielli, ed ecco il 
palazzo porsi all’incanto, e venir comperato, come ved remo, dalla famiglia Sceriman. Vedi 
Seriman  (Salizzada). In questo palazzo ebbe stanza per qualche tempo l’accademia degli Industriosi 
prima di trasportarsi in ca’ Morosini dal Giardino a S. Canciano.  
A proposito del palazzo me desimo leggiamo nel codice 183, Classe VII della Marciana: «1676. 
Lunardo Loredan q. s. Fran.co q. s. Hier. q. s. Lun.o fu trovato morto in un battello al ponte de Ca’ 
Gozzi, alli Gesuiti, in notte scura e piovosa. Fu detto che, sorpreso da un accidente ne ll’ascendere 
il Ponte, cadesse a basso, e dando nella testa sul battello, si accoppasse, e fosse trovato semivivo, e 
portato a Ca’ Gozzi non mai potesse rinvenire. Altri dicono che, andando da una putta cantarina, 
che manteneva, li parenti honorati l’haves sero gettato giù di quel ponte dopo havergli dato un 
colpo di bastone in la testa. Altri dicono che venisse da mano più alta, che desiderava, o haveva 
ottenuto l’avvicinarsi in quei contorni. Altri dissero opera delli Inquisitori di Stato, come lo scrisse 
il Lamelotto»  (cioè «Amelot» ) «nel suo Gouvernement de Venise. La putta si chiamava» ... Il 
Capellari Vivaro fa morto il suddetto Leonardo Loredan nel 1674 in età di 39 anni.  
G  indice  
Gradisca (Calle, Ramo ) a S. Giacomo dall’Orio.  
Vuole il Gallicciolli che qui, ed in una Calle del medesimo nome alla Madonna dell’Orto, 
soggiornassero alcuni di Gradisca, venuti nei secoli XIV e XV a Venezia per dedicarsi all’arte della 
lana.  
G  indice  
Grana (Campiello della)  a S. Martino.  
Un «Albertin dalla Grana»  da San Martino era nel 1361 Guardian Grande della Scuola di S. 
Giovanni Evangelista. Egli è senza dubbio quell’ «Albertin dalla Grana»  medesimo, che nel 1379 
offrì alla Repubblica L. 800 per la guerra di Chioggia, e che anche in quell’epoca abitava in 
parrocchia di S. Martino.  
La famiglia Grana, o dalla Grana, venne da Cremona, e fino dal 1259 ritrovavasi nella nostra città.  
G  indice  
Grandiben (Calle)  a S. Martino.  
Era posseduto dalla cittadinesca famiglia Grandiben, e forse venne da essa fondato quel palazzo 
archiacuto il quale guarda col prospetto il «Rio di San Martino»,  essendo da una parte fiancheggiato 
dalla «Calle Grandiben» , e dall’altra dalla «Calle Erizzo»,  ove sopra una porta scorgesi tuttora 
scolpito lo stemma degli antichi proprietarii. I Grandiben, o Grandinben, produssero, secondo le 
cronache cittadinesche, «diversi mercanti, dottori, secretarii, et al tri degni uomini».  Un Nicolò 
Grandiben, figlio di «Marchiò paron de nave»,  venne, come ducal secretario, adoperato in molti 
servigi, e spedito nel 1478 ad intimare a Lorenzo Zane, patriarca d’Antiochia e vescovo di Brescia, 
di comparire innanzi la Signoria  per iscolparsi d’aver comunicato al papa le cose che trattavansi in 
senato. Sebbene il vescovo prendesse altra direzione, Nicolò adempì con tutta premura il geloso 
incarico. Egli fece testamento l’8 agosto 1490, in atti di Francesco Malpiede, disponendo c he la sua 
casa grande di S. Martino con le case finitime, nonché altre sue possidenze, fossero del figlio 
Girolamo (anch’egli poscia ducal secretario) «ita tamen quod pozale et vera unita, quae erunt in 
domo mea magna, vadant in ecclesiam S. Martini Veneti arum cum suis columnis et tabula 
marmorea, ad aeternam memoriam domus meae, pro faciendo unum baptisterium» . Beneficò pure 
la chiesa ed i poveri della parrocchia di S. Martino, prescrisse che in chiesa di San Daniele fosse 
eretta una cappella ove dovesse a ver sepoltura, e lasciò un annuo legato a quelle monache. Il 
palazzo e l’altre case dei Grandiben a S. Martino passarono coll’andar del tempo nella famiglia 
Negri, in virtù del testamento di Diana Grandiben 3 ottobre 1630 in atti di Giovanni Vignon. Questa  
donna, ultima della famiglia, lasciava i suoi beni alla madre Lucrezia Zaniboni, dopo la morte della 
quale, meno i beni di Vedellago, che dovevano toccare al di lei zio «M.r Vicario Zaniboni»,  tutti gli 
altri erano trasferibili, secondo l’espressione dell a testatrice, «in Agnesina moglie di Marcantonio 
Negri mia germana, insieme a Marcantonio suo consorte». Perciò «Marcantonio Negri q. 
Francesco» notificava nel 1661 di possedere, unitamente alla consorte Agnesina, «come eredi della 
Sig. Diana Grandiben», u na casa, ove abitava, gli altri stabili in parrocchia di S. Martino «nella 
calle detta di Cà Grandiben».  
Nel palazzo Grandiben nacque, come appare da lapide affissa sul prospetto presso il «Ponte 
Erizzo» , Francesco Negri, famoso letterato e grecista.  
G  indice  
Grassi (Ramo)  a San Samuele.  
Antichissima, la famiglia Grassi trasse l’origine da Bologna, e nel 1230 si trasferì a Chioggia, di cui 
ottenne la cittadinanza nel 1646. Trasmigrata a Venezia salì agli onori del patriziato nel 1718 in un 
Paolo e fratelli (uno dei quali per nome Pietro fu vescovo di Parenzo) offrendo alla Repubblica 
nell’ultima guerra turchesca 60 mila ducati d’argento. Angelo, figliuolo di Paolo, edificò verso la 
metà del secolo scorso u n magnifico palazzo in «Campo S. Samuele»,  sulle cui scale, a documento 
dei propri figli, fece scolpire il motto: Concordia Res Parvae Crescunt; Discordia Etiam Maximae 
Dilabuntur. Giovanni, uno di questi, impalmò nel 1772 Margherita Condulmer, e qui, per dare 
un’idea della dissolutezza dei tempi, riportiamo un aneddoto conservatoci dal prete Zilli nelle sue 
«Memorie di casi avvenuti in Venezia»  (Codice Cicogna 1166). Racconta il buon prete che, il 20 
gennaio 1779 M. V., «la N. D. Margherita Condulmer, mogl ie di s. Zuane Grassi, d’improvviso si 
ritirò nel monastero di S. Lucia. Il motivo di tale risoluzione fu, per quanto vien detto, la negativa 
avuta dal marito (per altro all’eccesso compiacente) di avere per suo cavaliere servente il N. U. 
Gaetano Dolfin, figlio di campaniel di Melma, giovane che affetta il letterato, e desiderato appunto 
per questo dalla dama, onde servirgli di guida nelle scienze, come ella diceva. Il giorno dietro però 
si lasciò persuadere a ritornare alla propria casa. Non è questo il p rimo tratto di pazzia di questa 
signora, la quale non ha difficoltà di dire al marito di dare e ricevere dei baci dai suoi serventi, ma 
nulla di più, come altresì non è questo il primo incontro pel marito di farsi ridicolo appresso tutto il 
paese, essendo scimunito e stupido a segno tale da andare in persona a pregare il servente di 
riconcigliarsi colla moglie e di tornare al suo fianco, come fece nell’incontro che Baccalario Zen 
l’aveva abbandonata».  
La famiglia Grassi si estinse nella prima metà del secol o presente nei figli del suddetto Giovanni, 
viventi ancora i quali, il palazzo venne alienato. Esso in quest’ultimi tempi fu ristaurato, e decorato 
di prossimo giardino dal barone Simeone Sina.  
Una «Corte Grassi»  esiste anche a S. Sofia, presso la «Ruga de i due Pozzi»,  così denominata da 
un’altra famiglia del medesimo cognome. Trovasi che nel 1514 un «Domenego»,  un «prè Lorenzo»,  
un’«Anzola»,  ed una «Paola, fratelli e sorelle Grassi»,  abitavano in parrocchia di S. Sofia. E nei 
Necrologi Sanitarii: «Adì 6 Se tembrio 1610: il S. Pietro di Grassi del q. Francesco d’anni 26 in c.a. 
da una ferita nel petto g.ni X. S. Sofia».  Un Paolo Grassi pittore fece, secondo la «Cronica veneta 
sacra e profana»  del 1736, alcuni lavori nella prossima chiesa di Santa Caterina.  
G  indice  
Greca (Ramo e Calle, Calle)  a San Moisè.  
Queste località, all’ingresso delle quali scorgevasi ancora poco fa scolpita in pietra l’arma 
Pizzamano, sono appellate negli estimi «della Greca, o della Grega»,  e, scorrendo le Notifiche del 
1537, abbiamo trovato che «Sebastian Pizzamano»  possedeva varie case in questa situazione, in una 
delle quali abitava «m.a Rimorda grecha».  
G  indice  
Greci (Ramo Calle , Calle, Campo, Fondamenta, Rio, Ponte, Ramo Primo dei) . Dopo le vittorie 
d’Orcano, Amurat I, e Bajazette, molti Greci trasmigrarono fra il 1400 ed il 1437 a Venezia, ove si 
permise che celebrassero i sacri uffizii ora in questa, ed ora in quella chiesa de lla città. Altri 
profughi giunsero fra noi nel 1453 dopo la conquista di Costantinopoli, fatta da Maometto II, ed 
allora si ordinò che i Greci tutti dovessero uffiziare la cappella di S. Orsola presso il tempio dei SS. 
Giovanni e Paolo, e poscia la chiesa di San Biagio. Nel 1526 gl’individui della suddetta nazione 
comperarono uno spazio di terreno, situato in parrocchia di S. Antonino, e quindi eressero un 
tempio a S. Giorgio martire, incominciato nel 1539, e compiuto nel 1573, quantunque avesse avuto 
conse crazione fino dal 1564, come ricorda l’iscrizione esterna sulla porta. L’architetto fu Sante 
Lombardo, sostituito nell’esecuzione da G. Antonio Chiona. La cupola venne costrutta nel 1571 da 
un Andrea, che credesi il Palladio; il campanile in quella vece da  un Bernardino Ongarin sotto la 
direzione di Simeone Sorella (anni 1587 -l592). La facciata di questo tempio ebbe un radicale 
ristauro nel 1884. Presso al medesimo eravi un piccolo monastero di monache Basiliane che fu 
riedificato nel 1691 sul disegno del T remignon, ove durarono le monache fino al 1829. Poco 
discosto sorsero pure nel secolo XVII, per lascito dell’avvocato Tommaso Flangini, un ospitale ed 
un collegio, che il Longhena rinnovò nel 1678. Per più estese notizie circa gli edifici appartenenti 
alla colonia greca, e circa la storia della medesima, vedi quanto ne scrisse il chiarissimo comm. 
Giovanni Veludo nell’opera: «Venezia e le sue Lagune».  
La Chiesa greca si divise definitivamente dal grembo cattolico, caduta la Repubblica.  
Al «Ponte dei Greci»  sorge il palazzo Zorzi, ora Liassidi, che il Sansovino nella sua «Venetia»  dice 
ricco di «diverse bellezze di ritratti, et figure di marmo e di stucco d’Alessandro Vittoria».  In esso 
pure havvi una pregevole «vera»  di pozzo del secolo XV.  
Presso questo pon te, la sera del 22 gennaio 1586 M. V. venne ferito a morte, mentre ritornava dalla 
visita d’un ammalato, il celebre medico e filosofo G. B. Peranda. Vedi S. Severo  (Ponte  ecc.).  
G  indice  
Gregolin (Calle).  
Vedi Gregorina . 
G  indice  
Gregorina (Calle)  o del Quartier  alla Madonna dell’Orto.  
Leggasi cogli Estimi «Gregolina»,  o di «Ca’  Gregolin».  Fino del 1484, trovasi un «Salvador 
Gregolin»,  domiciliato alla Madonna dell’Orto. Questi dalla moglie Anastasia Businello ebbe due 
figli, Bernardino ed Antonio, che, per quanto appare dalle «Mariegole»  della Scuola di S. Marco, a 
cui erano asc ritti, abitavano nella medesima parrocchia. Il secondo, che nelle «Mariegole»  è detto 
«mercante da frumento»,  lasciò una mansionaria alla chiesa della Madonna dell’Orto, con 
testamento 27 settembre 1511, ed alla Madonna dell’Orto venne sepolto con epigrafe  illustrata dal 
Cicogna. Né diversa abitazione ebbero «Zuane»  figliuolo di Bernardino, Marcantonio figliuolo di 
«Zuane»,  che fu ducal secretario, e Giuseppe figliuolo di Marcantonio, che provossi cittadino 
veneto il 19 novembre 1590. Infine, nel 1661 eravi  in «Calle Gregolina»,  alla Madonna dell’Orto, 
«la casa propria della Claris.ma Sig. Laura Gregolina».  
Quanto alla seconda denominazione «del Quartier»,  noi la crediamo una corruzione di «Partio»,  
trovandosi nella «Redecima»,  ordinata nel 1711, appellata q uesta strada «Calle Gregolina o del 
Partio»,  e ciò perché colà esisteva il «partio»,  o partito, del tabacco.  
Ignoriamo poi se appartenessero alla famiglia già domiciliata alla Madonna dell’Orto quei 
Gregolini, i quali più tardi diedero il nome alla «Calle» , ed al «Ramo Gregolina»  presso la «Calle 
dei Fabbri»,  nell’antico circondario di San Luca, e nell’attuale S. Marco. Un «G. Battista Gregolin 
q. Lorenzo»,  procuratore della chiesa di S. Luca, morì nel 1707, ed ebbe tomba con epigrafe nella 
chiesa medesima.  
G  indice  
Grifalconi (Corte).  
Vedi Falcona . 
G  indice  
Grimana (Sottoportico e Calle)  a Castello.  
Varie case nel 1661 erano  qui possedute dal N. U. Francesco Grimani. Sono discordi i cronisti circa 
l’origine di questa famiglia. Dicono però i più riputati che un Servadio Grimani, di nobile sangue 
longobardo, abbandonata Venezia, ove i suoi maggiori avevano eletto domicilio, tra sportossi a 
Venezia nel 900, e che fino dal 940 suo figlio Teodosio venne ammesso al Consiglio. Un Antonio 
Grimani salì al soglio ducale nel 1521. Come generale di mare, egli aveva avuto mala fortuna nel 
combattere i Turchi, ed accusato di tradimento era s tato condotto in ferri a Venezia. Qui rifulse la 
pietà del cardinale Domenico suo figlio, che corse ad accoglierlo, ed accompagnarlo alla carcere, 
sostenendone amorosamente i ceppi. Antonio Grimani fu poscia esigliato a Cherso ed Ossero, 
donde fuggì per ri covrarsi alla Corte Romana presso l’anzidetto suo figlio Domenico. Questi 
adoperossi in favore della Repubblica in più affari, il perché ottenne che il padre, non solo fosse 
richiamato in patria ed assolto, ma rieletto Procuratore di S. Marco, e finalmente  assunto al potere 
supremo. Il cardinale Domenico Grimani ebbe tre nipoti, rivestiti anch’essi delle primarie dignità 
della chiesa, cioè Marino cardinale nel 1527, Marco patriarca d’Aquileja nel 1529, e nel 1537 
generale di venti galere della chiesa contro  gl’infedeli, e Giovanni, che al pari di suo fratello Marco 
fu patriarca d’Aquileja e fondatore del palazzo a S. Maria Formosa, di cui parleremo nell’articolo 
seguente. La famiglia Grimani produsse in seguito altri due dogi, un altro cardinale, ed un altro  
patriarca d’Aquileja, senza contare molti militari valenti, e molti gravissimi senatori. Essa riedificò, 
ed abbellì alcune delle nostre chiese, fece sorgere varii palagi, e fondò tre teatri cioè quello di 
«Calle della Testa»,  più non esistente, quello di S. Samuele, e quello di S. Giovanni Grisostomo 
esistenti tuttora. Diede il nome a varie strade di Venezia.  
G  indice  
Grimani (Calle)  a S. Luca.  
Girolamo Grimani, padre del doge Marino, fece costruire nel secolo XVI, sopra disegno del 
Sammicheli, il prossimo grandioso palazzo, che, alcuni anni fa, era sede degli Uffizii Postali, 
trasportati oggidì in palazzo Giustinian a S. Salvatore. Qui nel 1596 si diede una festa per onorare il 
Duca e la Duchessa di Mant ova coll’intervento di cento gentildonne vestite di bianco fra le più belle 
della città, «et tutte addobbate»,  come lasciò scritto il Sansovino, «di quantità di ori e di gioie così 
grande che nulla più non ostante la prohibitione delle leggi, che concesser o loro per quella fiata il 
poter comparire così ornate».  
Qui successe la solenne incoronazione di Morosina Morosini moglie del doge Marino Grimani. 
Approdarono perciò a queste rive il 4 maggio 1597, sulle ore diciotto, il bucintoro e le «peate » 
ducali coi Consiglieri, con altri nobili di Pregadi, e col Cancellier Grande, i quali tutti, al suono di 
trombe, ed al tuonare delle artiglierie, ascesero le scale, e pervennero in sala. Allora il Cavaliere del 
Doge andò per la principessa, che venne tosto incontro a lla comitiva, e poscia giurò quanto nella 
Commissione Ducale, donando una borsa d’oro a ciascuno dei Consiglieri ed al Cancellier Grande, 
ove contenevasi un’aurea medaglia colla sua effigie e le parole: Maurocena Maurocena da un lato, e 
coll’iscrizione: Mu nus Maurocenae Grimanae Ducissae Venetiar. 1597, dall’altra. Dopo tale 
cerimonia, la dogaressa montò in bucintoro accompagnata da una folla di barche, e dai brigantini 
dell’Arti magnificamente addobbati. Discese poscia alla «Piazzetta di S. Marco»,  nella q uale, per 
cura dei beccai, era stato eretto un grand’arco, e fece con tutto il suo seguito il giro d’ambe le piazze 
sotto un porticato di tende. Aprivano il corteggio trecento bombardieri, a cui tenevano dietro le Arti 
coi loro gonfaloni; quindi i suonator i di pifferi e di trombe; quindi una schiera di gentildonne 
giovani, a due a due, vestite di seta bianca, e seguite da altre gentildonne più vecchie, vestite di 
verde, pavonazzo, e color di rosa secca. Dopo le gentildonne, venivano quattro procuratesse, e la 
moglie del Cancellier Grande in abito di seta nera. Si vedevano in seguito sette tra figlie e nipoti 
della dogaressa in vesti bianche ad argento ed oro. Finalmente, preceduta da sei damigelle vestite di 
verde, e da due bellissimi nani, maschio e femmina , compariva la dogaressa col corno in testa, sotto 
del quale le scendeva sugli omeri un sottilissimo velo, e con manto bianco, e sottana di soprariccio 
d’oro. Chiudevano la processione i Consiglieri, i Procuratori, e tutta la Signoria. Così 
accompagnata, e ntrò Morosina Morosini nella basilica di S. Marco, e di là al palazzo ducale, 
passando innanzi a tutte le 19 Arti in bell’ordine disposte. Giunta nella Sala del Maggior Consiglio, 
e seduta sopra il trono, successe un bellissimo festino, rallegrato da una r efezione composta di 
confetture rappresentanti uomini, donne, barche, ed altri oggetti, la quale, al lume di più che 60 
torce, era stata prima condotta in giro per la «Piazza di S. Marco».  Morosina Morosini, rimasta 
vedova, chiuse i suoi giorni nel palazzo  di S. Luca il 29 gennaio 1614, legando alla basilica di S. 
Marco la «Rosa d’Oro»,  che le era stata spedita in regalo dal pontefice Clemente VIII.  
Nel palazzo medesimo alloggiò nel 1625 Ladislao VII, figlio di Sigismondo III re di Polonia, e nel 
1658 furon o spesati dal pubblico due ambasciatori spediti dal principe della Moscovia.  
Tra le altre strade, che presero il nome dalla famiglia Grimani, non possiamo tacere del «Ramo 
Grimani»  a S. Maria Formosa, perché conduce ad altro grandioso palazzo, fondato, com e vuolsi, da 
Giovanni Grimani, patriarca d’Aquileja nel 1545, e celebre specialmente per la statua d’Agrippa, 
che si conservava nell’atrio, qui recata dal Panteon di Roma. È curioso l’aneddoto che si racconta 
intorno a questo colosso. I Grimani negli ultim i tempi della Repubblica avevano deliberato 
d’alienarlo, allettati da generosa profferta d’oltre Alpe venuta, e più non mancava che spedirlo fuori 
di Venezia. Già la barca è approntata, già barcajuoli e famigli s’accingono all’opera. Quand’ecco 
appare nell a corte, in vesta d’uffizio, Cristofolo Cristofoli, fante degli Inquisitori di Stato, che dice 
agli astanti, meravigliati della sua venuta: «Son qua da parte della Serenissima per augurarghe bon 
viazo a Sior Marco Agripa prima che el parta» . Riportato ai G rimani l’avvenuto, essi capirono il 
gergo, e temendo d’incorrere nello sdegno del governo, ed arrossendo forse di essere cagione che le 
nostre artistiche glorie passassero in mano degli stranieri, comandarono tosto che la statua 
rimanesse al suo posto, né più diedero corso al contratto. A rimuovere un consimile pericolo 
pell’avvenire, il conte Michele Grimani, ultimo di questa linea, ingiunse, con testamento 24 aprile 
1862, ai propri eredi di offrire la statua medesima in dono al comune di Venezia. Il Grima ni morì 
nel 1864, e la statua venne trasportata al Civico Museo il 29 marzo 1876.  
G  indice  
Gritti (Ramo, Calle, Calle, Sottoportico, Ramo Primo)  alla Bragola.  
Non si sa precisamente il paese donde proven nero i Gritti, autori della denominazione che portano 
queste ed altre vie di Venezia. È incontrastabile soltanto l’antichità della loro origine, avendo, come 
si legge, esercitato nei primi tempi la podestà tribunizia nelle nostre isolette, ed essendo stati  assai 
per tempo ammessi al Consiglio. Un Giovanni Gritti nel 1104 fu tra i primi capitani all’impresa 
d’Acri in Soria. Un altro Giovanni nel 1360 venne eletto arcivescovo di Corfù, del qual grado 
troviamo pure rivestito un Andrea, secondo cugino di Giovan ni, nel 1425. Un altro Andrea cinse il 
capo del corno ducale nel 1523. Egli aveva reso, come generale, grandi servigi alla patria nelle 
guerre contro l’Impero e la Francia. Nel 1509 scacciò gl’Imperiali da Padova, e nel 1512 ritolse 
Brescia ai Francesi. Ma  nell’anno istesso fu battuto, e fatto prigioniero da Gastone di Foix, che 
riconquistò Brescia. Condotto a Parigi, rese destramente Luigi XII favorevole ai Veneziani, e 
conchiuse nel 1513 una lega vantaggiosa con questo principe. Come doge, dichiarossi or per la 
Francia, or contro di essa, attendendo a riavere le possessioni perdute dai Veneziani in Italia. 
Andrea Gritti ebbe un figlio naturale, per nome Luigi, che seppe in tal guisa cattivarsi l’affetto di 
Solimano, imperatore dei Turchi, da divenire quasi  l’arbitro della monarchia. Dopo aver seguito il 
sultano all’assedio di Vienna, ed aver combattuto al suo fianco, venne dal medesimo nel 1533 
dichiarato palatino d’Ungheria, e governatore di quel regno. Infelice però fu la di lui fine, poiché, 
fatto uccide re il vescovo di Varadino, cadde in mano degli Ungheri sollevati, che nel 1535 lo 
decapitarono con due figli, uno dei quali era vescovo d’Agram, ed eletto arcivescovo di Strigonia.  
G  indice  
Groppi (Calle dei) a S. Marziale.  
Nel 1740 un «prè Francesco Groppi, q. Zuane, q. Lorenzo»,  domiciliato a S. Barnaba, notificò di 
possedere varie case «in contrà di S. Marzilian, in calle de ca’ Groppi»,  nonché altre case nella 
medesima contrada, e possessioni ad Oriag o, «con riserva d’aggiungere altri beni di ragione del q. 
R. D. P. Dom. Groppi, fu piovan di S. Barnaba, sopra quali al presente pende litigio».  Questo 
Domenico Groppi, oltre di essere pievano di S. Barnaba, fu vicario del patriarca di Venezia Maffeo 
Conta rini, e pubblico notajo. Egli viene nominato in parecchi rogiti dal 1453 al 1507, in cui il 20 
aprile fece il proprio testamento negli atti di Cristofolo Rizzo, pievano di S. Moisè, lasciando varii 
legati pii, e disponendo che fosse provveduta dei suoi ben i la famiglia di Giacomo suo fratello. 
Morto nel 1507, ebbe sepoltura in chiesa di S. Barnaba con epigrafe riportata dalle nostre cronache 
cittadinesche, le quali dicono che la famiglia Groppi discese da Bergamo, e che produsse diversi 
dottori, secretarii e mercanti. Anticamente essa attendeva al commercio della seta.  
G  indice  
Grue (Fondamenta delle)  a S. Maria Mater Domini.  
Forse dalla famiglia Grua. Trovasi memoria di questa famiglia nel Codice 30, Clas se VII della 
Marciana, ove si legge che «alcuni da Ca’ Grua, ovvero, come altri dicono, da Ca’ Vilinici»,  
levarono l’arma degli Zeno, «e si fecero chiamare da Ca’ Zen».  Un «Marco Grua»,  un «Polo Grua 
q. Piero»,  ed un «Nicolò de Stefano Grua»  furono pure as critti alla Scuola Grande di S. Maria della 
Misericordia («Mariegola»  dal 1308 al 1499).  
G  indice  
Guardiani (Sottoportico, Calle, Ponte dei)  all’Angelo Raffaele.  
In questa situazione avranno abitato i Gu ardiani, o Gastaldi, di qualche scuola di divozione, e 
probabilmente di quella del Sacramento della prossima chiesa dell’Angelo Raffaele. Ciò 
supponiamo anche fatta considerazione che l’immagine del SS. si venera tuttora in un altarino del 
Sottoportico.  
G  indice  
Guerra (Calle al Ponte, Ponte, Campo, Callesella della)  a S. Giuliano.  
Il Dezan ed il Berlan vogliono derivato il nome a queste località da un combattimento che vi 
avrebbe sostenuto una colonna di  congiurati di Bajamonte Tiepolo dopo la sconfitta loro toccata in 
«Piazza di S. Marco».  Vedi Remer  (Campiello del). Tuttavia è cosa certa in quella vece aver avuto 
origine il nome suddetto dalle guerre delle canne e dei bastoni,  e poscia dei pugni, che qui si 
facevano. Vedi Pugni  (Ponte dei). E giova innanzi tratto osservare che molti ponti di Venezia, i 
quali erano agone a tali combattimenti, si denominavano «della Guerra»,  per cui nella «Guida»  del 
Coronelli troviamo il «Ponte della Guerra»  ai Gesuati, il «Ponte della Guerra»  a S. Marziale, il 
«Ponte della Guerra»  a S. Fosca, ed il «Ponte della Guerra»  a S. Barnaba, i due ultimi dei quali 
conservano tuttora impresse l’orme pei lottatori. Venendo poi a parlare particolarmente del «Ponte 
della Guerra»  a San Giuliano, ricorda il Sanudo che il 29 dicembre 1509 si proibirono le 
«batagiole»  sul «Ponte di S. Giuliano».  Nel codice Cicogna 2078 leggiamo sotto l’anno 1546: 
«Sopra il Ponte della Guerra a San Zulia n si fecero i pugni».  E finalmente abbiamo un opuscolo 
impresso in Venezia in «Salizzada a S. Moisè»  nello stesso anno 1546 col titolo: «Quattro canti in 
Ottava Rima delle Battaglie e Battagliuole fatte sopra li Ponti di Venezia in S. Zulian, S. Barnaba, 
Crocecchieri, e S. Marcuola».  
Anche il «Sottoportico della Guerra»  a S. Sofia trasse l’appellazione dagli accennati combattimenti, 
soliti a tenersi sopra il prossimo ponte detto anticamente «Ponte della Guerra di Campo dell’Erba»,  
quindi «Ponte della Guerra  o Priuli»,  ed ora «Ponte Priuli»  soltanto (Codice Cicogna 620). Qui 
notiamo alla sfuggita che l’antico palazzo sovrastante al «Sottoportico della Guerra»  a Santa Sofia, 
apparteneva alla patrizia famiglia Benedetti, come si scorge dallo stemma a rombi scol pito sulla 
facciata, e sopra un fianco della fabbrica, nonché dalla Pianta topografica di Venezia, unita alla 
«Guida»  del Coronelli, ove l’attiguo ponticello, ora distrutto, è chiamato dei Benedetti. In questo 
palazzo, ferito a morte da ladroni, cessò di v ivere nel 1658 Vincenzo q. Pietro Benedetti, 
estinguendosi in lui la famiglia.  
Quanto al «Rio della Guerra»  a Castello, presso le Vergini, esso, secondo i medesimi Dezan e 
Berlan, ricorderebbe una di quelle fiere zuffe avvenute fra i Caloprini ed i Morosin i. Veramente 
racconta la storia che, sorta al tempo del doge Pietro Tribuno, per cagione di donne, una grande 
inimicizia fra queste due famiglie, i Caloprini ferirono a morte in «Campo di S. Pietro di Castello»  
Domenico Morosini, ed un’altra volta quattro Morosini uccisero tre Caloprini mentre erano in 
barca. Nulla però si può dire di preciso sopra l’argomento; anzi altri credono che il «Rio della 
Guerra»  prossimo, come si trova, alla «Darsena»  dell’«Arsenal Nuovissimo»,  abbiasi intitolato dai 
navigli da gu erra, che nei cantieri colà posti si costruivano.  
G  indice  
Guglie (Ponte delle).  
Vedi Cannaregio . 
G  indice  
 
I  
 
Incura bili (Ramo dietro gli, Calle dietro gli, Ramo Primo dietro gli, Ramo Secondo, Ramo Terzo 
agli, Ramo dietro gli, Calle dietro gli, Campiello, Ponte, Rio degli)  sulle Zattere.  
L’ospitale degli Incurabili venne fondato nel 1522, per insinuazione di San Gaeta no da Thiene, da 
Maria Malipiero e Marina Grimani, le quali avevano dato ricovero in una casa vicina a tre povere 
donne da S. Rocco, affette da malattia venerea, allora riputata incurabile. Da principio era di legno, 
e nell’anno medesimo della sua fondazio ne fu ingrandito. Nel 1523 poi vi si eresse accanto una 
chiesetta, che nel 1566 si edificò in più ampie dimensioni e si consecrò nel 1600 sotto l’invocazione 
del SS. Salvatore. Anche l’ospitale fu rifabbricato probabilmente nel 1572. Riguardo agli architet ti, 
fra le disparità dei pareri, giova credere che il modello della chiesa l’abbia dato il cav. Antonio 
Zentani, assistito dal Sansovino, e che la fabbrica fosse compiuta dal Da Ponte, di cui è la porta 
principale dell’ospitale, e di cui può essere eziandi o, o in tutto o in parte, l’ospitale medesimo. 
Questo locale era destinato a bella prima a soli infermi di mali incurabili, ma poco dopo si 
accettarono anche orfani e putti per istituirli nella dottrina Cristiana, nell’arti, e nei mestieri. In 
effetto sapp iamo che fino dal 1531 i Governatori dello spedale chiamarono S. Girolamo Miani, 
affidandogli la cura «sì dei putti che degli ammalati», il quale vi andò conducendo seco altri orfani, 
che avea già radunati in una casa presso la chiesa di S. Rocco. Nell’osp itale degli Incurabili servì 
del pari S. Francesco Saverio, destinato nel 1537 a questo ufficio con altri quattro compagni da S. 
Ignazio Lojola. La direzione del pio luogo, quanto a cose spirituali, era prima affidata ai chierici 
regolari di S. Gaetano, po scia ai Gesuiti di cui fu il Saverio, ed ultimamente in memoria del Miani, 
ai chierici regolari di Somasca. Pell’assistenza dell’inferme e pell’educazione delle donzelle nei 
primi anni vi erano dodici nobili donne, e per l’assistenza degli infermi alcuni g entiluomini, il che 
venne a cessare in seguito, ed i Governatori, scelti fra i nobili ed i cittadini, avevano cura del tutto 
coll’ajuto di persone salariate. Dopo il 1782 la sovraintendenza si restrinse nella persona d’un 
Governatore soltanto. Le donzelle educate in questo ospizio apprendevano anche la musica, ed 
erano celebri nel canto. Nel 1807 il locale degli Incurabili rimase ad uso d’Ospitale Civico, e nel 
1819 si ridusse a caserma, come trovasi oggidì. In questa circostanza si chiuse la chiesa, che 
esisteva ove oggidì s’apre il cortile e la si fece servire a deposito dei materiali del Genio militare, 
finché, spogliata dei marmi, altari, e pitture, fu nel 1831 del tutto demolita.  
I  indice  
Indorador (Sottoportico e Corte, Corte del)  a S. Marina.  
In «Campo di S. Marina» , presso il quale s’aprono questo Sottoportico e questa Corte, avea casa e 
bottega nel 1661 «Antonio Scalabrin indorador»,  che pagava pigione per esse a «Zuane e Santo 
Castelli» . I Dorator i veneziani godevano nei secoli XV e XVI altissima riputazione, e quindi 
venivano chiamati a lavorare nei paesi stranieri. Ancora si conservano alcune dorature di quei tempi 
in modo meraviglioso. Quest’arte (onde altre vie di Venezia ebbero il nome) era un  colonnello di 
quella dei «Dipintori»,  coi quali, nonché coi «Disegnatori»,  «Cuoridoro», «Targheri»  e 
«Mascareri», «Cartoleri»  (fabbricatori di carte da giuoco) e «Miniatori»,  riconosceva per protettore 
S. Luca, raccogliendosi prima nella chiesa dedicata a  questo santo (ove aveva la propria tomba), e 
poscia in un apposito locale presso la chiesa di S. Sofia, eretto per disposizione testamentaria del 
pittore Vincenzo Catena. Vedi S. Bartolomeo  (Merceria ecc.). La prova di ma estranza pegli 
«Indoratori»  consisteva nell’apparecchiare due striscie di legno intagliate con ornamenti, l’una 
piana, concava l’altra, raschiarle quindi dal gesso, indorarle e pulirle. Il lavoro durava più giorni e si 
faceva in presenza di tutto il colonn ello. Nel 1773 l’arte dei Doratori contava in Venezia 33 
botteghe, 64 capomastri, 70 lavoratori, e 10 garzoni.  
I  indice  
Isola (Calle, Rio, Ponte, Ramo, Campiello della)  a S. Giacomo dall’Orio.  
Vuole il G allicciolli che alcune delle piccole isole di cui è composta Venezia, mancando nei primi 
tempi del nome proprio, che avevano in generale le altre, si chiamassero genericamente isole, e che 
abbiano ritenuto questa denominazione fino ai nostri giorni. È più probabile però che così si 
chiamino certe delle nostre località per tratti di caseggiato che sono, o furono un tempo, isolati. 
L’isola di S. Giacomo dall’Orio è nominata dal pievano di quella chiesa Pietro Reggia nel suo 
testamento (an. 1403):  
«Cum habeam  alias XV domus in Insula, quarum XII sunt ad pedem planum, et tres in solario, et 
omnes sint positae in confinio S. Jacobi de Luprio»  ecc. 
Il canale che determinava l’isola di San Giacomo da l’Orio è stato interrato negli anni ‘70 (nota 
della red. ombra.n et) 
I  indice  
 
L  
 
Leon Bianco (Calle, Corte, Traghetto del)  ai SS. Apostoli.  
Dalla locanda all’insegna del «Leon Bianco»,  che esisteva nel palazzo sovrapposto al traghetto, e 
respiciente il «Canal Grand e». Questa locanda fu celebre, specialmente negli ultimi tempi della 
Repubblica, pegli illustri personaggi che v’ebbero ospizio, fra i quali l’imperatore Giuseppe II, 
ambedue le volte che visitò la nostra città, ed i principi ereditari di Russia sotto il n ome di conti del 
Nord. Il palazzo, ov’era aperta, venne fondato, come pare, nel secolo XIII, ed è fregiato nella 
facciata da sculture tolte ad edifizii dei bassi tempi. Gli scrittori però non sanno dirci a qual famiglia 
in origine appartenesse. Ci venne l’ idea di consultare in tale proposito le nostre ricerche. Abbiamo 
dapprima posto mente al fatto, che in tutte le antiche piante topografiche di Venezia il sottoposto 
traghetto, il quale mette dai SS. Apostoli alle «Fabbriche Nuove di Rialto»,  s’appella col nome di 
«Ca’ da Mosto».  Svolgemmo allora alcune delle nostre cronache di famiglie patrizie, ed in quella 
della Raccolta Cicogna che porta il N. 2673, ove parlasi dello stemma anticamente usato dai Da 
Mosto, e consistente in uno scudo a quartieri con alcune  borchie dentro, rassomiglianti a grossi 
aghi, od a teste di «broche»  (piccoli chiodi), leggemmo le seguenti parole: «Queste sono le arme 
che sono in la chà granda de cha da Mosto sul Canal Grande al tragitto de S. Apostoli» . Ci venne 
poscia in mano la «Cronaca Veniera»  (Classe VII, Cod. 791 della Marciana), la quale dice che i Da 
Mosto anticamente «portavano l’arma a quartieri zala et azura con le borchie nere drento a modo 
de capelle d’agudi»  (aghi), «come qui presentemente si vede, et come sono sopra la sua casa 
granda de Santi Apostoli, sopra il Canal Grando, de sopra al traghetto che si passa a Rialto, che 
sono due arme de piera viva con le dette borchie dentro». Come è ben naturale, abbiam dato tosto 
un’occhiata al prospetto del palazzo, e vi scorgemmo  due scudi gentilizii di pietra viva, ma tali che, 
per vetustà, o per sofferte vicende, non offrono più (almeno ad occhio nudo) i distintivi surriferiti. 
Non per questo ci perdemmo di coraggio, e, svolte altre cronache, una finalmente (Classe VII, Cod. 
201 della Marciana) alquanto più moderna delle altre, convertì i nostri sospetti in certezza colle 
parole: «I Da Mosto portavano arma a quartieri giala et azura con le broche nere, come appare ne 
la sua casa a S. Ap.li, ora Locanda del Leon Bianco».  Nei credi amo che osti uno stemma diverso, 
sculto sopra una delle due colonne che sostengono l’edificio dalla parte del traghetto, poiché può 
ben essere che quella colonna, la quale per disegno è diversa dall’altra vicina, fosse stata, in 
occasione di rifabbrica, al tronde trasportata.  
Siccome poi da ricerca nasce ricerca, abbiamo voluto investigare altresì se nel palazzo medesimo 
sia nato, od abbia abitato Alvise da Mosto, viaggiatore Veneziano del secolo XV. E fummo indotti a 
ritenere per vero tal fatto dallo scorge re, nel Barbaro, che abitava ai SS. Apostoli la linea da cui 
discese Alvise, nonché dal ritrovare allibrati nel 1379 all’estimo della contrada dei SS. Apostoli gli 
«heredi di Zuane da Mosto»,  uno dei quali fu «Polo»,  avolo d’Alvise. Inoltre nei codici 160,  161 
della Marciana col titolo: «Matrimoni di Nob. Veneziani»,  parlandosi delle nozze avvenute nel 1430 
fra Alvise, ed una figlia di Giorgio Venier, esso Alvise viene compreso nella linea «dei SS. Apostoli 
al Traghetto». Spinto da tali argomenti dispose il  nostro Municipio che una lapide, affissa al 
prospetto del palazzo Da Mosto sul «Canal Grande»,  ricordi il celebre viaggiatore.  
Leggesi che, per terminazione del Collegio 5 ottobre 1461 ciascheduno in Venezia poteva entrare a 
vogare nei traghetti, pagando un ducato «di benintrada», eccettuato il traghetto di «Ca’ da Mosto»,  
perché era a disposizione di questa nobile famiglia.  
Nella locanda del «Leon Bianco»  ai SS. Apostoli due uffiziali del reggimento Schulemburg, l’uno 
colonnello, e l’altro capitano, si sf idarono a duello il 3 gennaio 1717 M. V. e caddero mortalmente 
feriti nel punto medesimo. Il primo finì di vivere al pontile del traghetto, ed il secondo sotto il 
portico che va al «Ponte dei Ss. Apostoli».  
Registrano i «Notatori»  del Gradenigo che nel 176 5 il palazzo presso il «Ponte dei Ss. Apostoli»,  
che era stato per molti anni locanda all’insegna del «Leon Bianco»,  e che allora apparteneva alle 
famiglie Dolfin, Foscarini, e Marcello, ebbe un ristauro.  
L  indice  
Lista di Spagna.  
Vedi Spagna . 
L  indice  
Lista vecchia dei bari.  
Vedi Bari. 
L  indice  
Lizza Fusina (Fondamenta)  a S. Nicolò.  
Era chiamata «Fondamenta del Traghetto di Lizza Fusina».  I Barcaiuoli di questo traghetto si 
aveano scelto per protettore Sant’Alvise, e fino dal 1508 rinnovarono la propria «mariegola».  Essi, 
per decreto del Consiglio dei X, 15 febbraio 1510, M. V., dovevano tener sempre approntate due 
barche a servigio della Signoria. Nel 1641, 8 marzo, ottennero l’investitura d’una cappella in chiesa 
dell’Angelo Raffaele alla destra di chi entra per la porta maggiore, e colà più tardi  costrussero un 
altare dedicato al loro santo protettore. Il Traghetto di Lizza Fusina trasportossi nel secolo trascorso 
a S. Basilio, laonde la Descrizione della contrada di San Nicolò pel 1740, descrivendo la 
«Fondamenta del Traghetto di Lizza Fusina» , dice che in quel luogo «solevano essere le libertà del 
traghetto di Fusina, ora trasportate nella contrà di S. Basilio».  
«Lizza Fusina»  è chiamata nel Sabellico «Leuca Officina»,  denominazione significante, per quanto 
vogliono, uno stabilimento d’imbiancatu ra altre volte ivi eretto. Il Negri («Soggiorno in Venezia di 
Edmondo Lundy»)  opina invece che questa prima terra del continente si chiamasse «Lizza»  dalle 
lizze, o trincee, poste anticamente per impedire lo sbarco dei Veneti isolani, e poscia per sostener e 
le acque del Brenta acciocché tutte non isgorgassero nelle lagune. Fa poi derivare l’aggiunto 
«Fusina»  da «fuscina»,  che indica in latino il tridente di Nettuno, ed anche quell’istrumento 
consimile usato dai pescatori. «Infatti», egli dice, «a questa est remità incominciava pei Patavini il 
regno del Nume dell’Acque e qui approdavano le barche pescherecce» . Senza fare alcun commento 
a questa etimologia, alquanto stiracchiata, diremo che antichissime lapidi sepolcrali, scavate a Lizza 
Fusina, danno a diveder e che il luogo era abitato fino dai più rimoti tempi e che, costumandosi 
allora di collocare i sepolcri fuori della città, qualche città esisteva nelle vicinanze. Alcuni poi 
ciecamente credettero ch’essa fosse quella fabbricata, secondo Tito Livio, dai Tro jani alle foci del 
Medoaco, e per questo il Cluverio («Ital. Antiquit., Lib. 1, Cap. 18»)  chiamò «pagum Trojanum»  
tutto il tratto intorno Fusina. Qui pure più tardi fiorì uno spedale pei pellegrini, appellato S. Leone 
«in bucca Fluminis»  (del Brenta), e be neficato assai dalla celebre Speronella, madre di quel Jacopo 
da S. Andrea, posto da Dante all’inferno.  
L  indice  
Loredan (Calle)  a S. Luca.  
Vedi Memmo . 
Loredan (Corte  e Calle)  sulla «Fondamenta degli Ormesini».  
Qui possedeva varie case nel 1661 la «N. D. Isabetta Loredana». Raccontano i cronisti, che i 
Mainardi, ovvero i discendenti di Muzio Scevola soprannominato in Roma «Manum ardeo»  dopo 
aversi abbruciato la mano d estra al cospetto del re Porsenna, acquistarono coll’andar del tempo, pei 
molti trionfi ottenuti, il cognome di «Laureati»,  «Lauretani»,  e «Loredani»;  che essi nell’816 
andarono a fabbricare Loredo e che nel 1015 vennero a Venezia. Quale credenza debbasi a ggiustare 
ai cronisti in siffatti argomenti, ognuno sel vede. Né la gloria della famiglia Loredan si deve far 
dipendere da origini così rimote ma dagli illustri fatti dei suoi figli. Imperciocché dal seno di questa 
famiglia uscirono tanti uomini illustri c he noi ci troviamo imbarazzati nel farne la scelta. Merita 
tuttavia speciale menzione quel Pietro per tre volte generale di mare, che nel 1416 conquistò Traù, 
Sebenico, Spalato, Clissa, Lesina, Curzola, con altri luoghi della Dalmazia, e poscia ruppe i Tur chi 
a Gallipoli, prendendo loro quindici galere. Il medesimo conseguì pure nel 1431 pieno trionfo sopra 
i Milanesi ed i Genovesi nel golfo di Rapallo colla presa di 8 galere, e colla prigionia dello Spinola, 
generale nemico. Egli morì nel 1439 lasciando er ede delle proprie virtù il figlio Giacomo che, 
generale pur egli nel 1453, incendiò 22 navi degli infedeli, e gli sconfisse nel 1464. Anche Luigi, 
cugino, ed Antonio, figliuolo di Giacomo, fecero più volte oscurare sui mari la luna ottomana. 
Ricorderemo in oltre Leonardo, Pietro e Francesco Loredan dogi di Venezia, eletto il primo nel 
1501, il secondo nel 1567, ed il terzo nel 1752; G. Francesco fondatore dell’Accademia degli 
Incogniti, e scrittore di varie opere, morto nel 1661; Antonio figlio di G. Frances co, accademico 
Delfico, che fiorì circa il 1670; parecchi vescovi, e parecchi gravissimi magistrati. I Loredan, che si 
divisero in più rami, fioriscono tuttora.  
Loredan (Campiello)  a S. Stefano.  
Alcune traccie ancora sussistenti fanno conoscere che il vic ino palazzo, anticamente posseduto da 
un ramo della patrizia famiglia Loredan, venne eretto intorno alla metà del secolo XIV. Rifabbricato 
alla fine del secolo XVI, mostra dal lato maggiore il fare del Sansovino, e dal minore quello del 
Palladio. Sono affa tto perduti gli affreschi della facciata, ove Giuseppe Porta, detto Salviati, aveva 
dipinto Lucrezia Romana in esercizio con le fantesche, sorpresa dal marito, e da Tarquinio; Clelia 
che valica il Tevere, e Muzio Scevola che tiene ferma la destra tra le fi amme. Riferisce il Fontana 
che in questo palazzo nacque il doge Leonardo Loredan, e che vi fu ritratto da Gian Bellino in atto 
di sedere innanzi ad una tavola con due figli, ed altri individui della famiglia all’intorno.  
Dei Loredan, che diedero il nome ad  altre strade di Venezia, abbiamo parlato nell’articolo 
antecedente.  
La linea di S. Stefano si estinse nel 1750 in un Andrea q. Girolamo.  
L  indice  
Luca Zanco (Calle di)  alla Giudecca.  
Da un Luca della fa miglia Zanco, la quale era molto numerosa, e, come può vedersi nei catasti, oltre 
che in questo, ebbe soggiorno in altri punti della Giudecca.  
L  indice  
Luganegher (Sottoportico, Corte del)  in «Frezzeria».   
Una bottega da «luganegher»  (salsicciajo) è qui aperta tuttora. Altre di tali botteghe diedero il nome 
ad altre strade di Venezia. L’arte dei «Luganegheri»,  eretta in corpo nel 1497, accoglieva Veneti e 
dello Stato mediante il «garzonado»  di cinque anni,  la «lavorenza»  di due, e la prova. Essa contava 
iscritti sul finire della Repubblica 684 individui con 218 inviamenti, dei quali però non erano aperti 
che 198. Dipendeva da varii magistrati, cioè per disciplina ed economia, e per le carni insaccate dai 
Provveditori alla Giustizia Vecchia; per «minuzzami»,  e porcine fresche dal Magistrato delle 
Beccherie; pegli oggetti di salute dal Magistrato alla Sanità; e per le contravvenzioni dal Collegio 
dei V Savii. I «Luganegheri»  avevano Scuola di divozione, sotto il patrocinio di Santo Antonio 
Abbate, nella chiesa di San Salvatore, ove fabbricarono le loro tombe, nonché un bell’altare 
disegnato dal Vittoria con pala di Palma «il giovine»,  ed anticamente, come appare dalla loro 
«Mariegola»,  facevano le riduzioni nel  convento dei Padri. Ma nel 1681 comperarono a tale scopo 
un locale a San Basilio sulle Zattere, e nel 1684 lo ristaurarono. Esso prestasi oggidì ad usi privati.  
In «Corte del Luganegher»,  in «Frezzeria»,  abitava nel 1774 Giacomo Casanova. Vedi le «Scrittu re 
di Giacomo Casanova di Seingalt all’Archivio degli Inquisitori di Stato di Venezia»,  già pubblicate 
nel 1869 per cura del ch. prof. Rinaldo Fulin.  
L  indice  
Luganegher (Calle del)  o del Traghetto  a S. Apollinare.  
Da uno spaccio di salsiccie, esistito nella bottega oggidì aperta ad uso di orefice e gioielliere. 
Questa calle poi è detta eziandio «del Traghetto»  perché conduce al sito ove tragittasi il «Canal 
Grande» per la contrada di S. Luca.  
L  indice  
Luganegher (Ramo e Corte del)  o della Malvasia  a S. Cassiano.  
Né la bottega da «luganegher»,  né lo spaccio di «malvasia»  esistono più in questa situazione.  
L  indice  
Labia (Fondamenta)  a S. Geremia.  
I Labia, originarii di Gerona nella Catalogna, passarono in Avignone, poscia a Firenze, e da ultimo 
a Venezia, ove nel 1646 vennero ascritti al patriziato nella persona d’un Giovanni Francesco, che 
offrì 100 m ila ducati alla Repubblica per la guerra di Candia. Questi edificò l’altare dei Tre Magi in 
chiesa dei Tolentini, e fu probabilmente il fondatore anche del palazzo Labia a San Geremia, che 
credesi disegnato, nel prospetto sul «Canal Grande»,  dal Cominelli,  e, nel prospetto sul campo, dal 
Tremignon. Dalla moglie Leonora Antinori, gentildonna fiorentina, sposata nel 1614, ebbe G. 
Francesco varii figliuoli, fra i quali Carlo, morto nel 1701, meritò d’esser fatto arcivescovo di 
Corfù, e vescovo d’Adria. Fu nel palazzo di S. Geremia che vennero banchettati una fiata, con 
suppellettili d’oro, ben quaranta gentiluomini. E fu qui che il proprietario del palazzo dopo il pranzo 
gettò, come è tradizione popolare, esse suppellettili nel sottoposto canale, esclamando 
boriosamente: «Le abia, o non le abia, sarò sempre Labia».  Credesi però che si fosse in 
quell’occasione tirata una rete sotto il canale, e che apposite barche abbiano poco dopo pescata la 
preziosa mercatanzia, e riportatala a chi ne era padrone.  
Altre strade di Venezia presero il nome da questa famiglia.  
L  indice  
Lacca (Sottoportico e Corte della)  a S. Giovanni Evangelista.  
Che qui ci fosse una fabbrica di cera lacca, non ce lo lascia dubitare il Paganuzzi, 
nell’«Iconografia»  del quale si trovano nominate queste località « Sottoportico e Corte della 
Fabbrica della Laca» . In questa industria si distinse principalmente un Agostino Del Bene, che, 
come appare da una Relazione di Gabriele Marcello, «Savio alla Merc anzia e Deputato alle 
Fabbriche»,  dall’ottobre 1762, epoca del suo privilegio, al febbrajo 1767, spedì in Italia, Germania, 
Spagna, e Levante 24.890 libbre di cera lacca, spacciandone 883 nella propria bottega.  
L  indice  
Lana (Campo, Sottoportico Secondo della)  al Gesù e Maria.  
Questo Campo, nel quale sorgono la chiesa ed il convento del Gesù e Maria, era chiamato 
anticamente il «Businello»  (cognome, come crediamo, di famiglia) ed in seguito si disse «dell a 
Lana», perché vi abitavano varii lanaiuoli, ed eravi l’ospizio dei Tessitori di panni lani Tedeschi 
(Condizioni del l566). In quell’anno «Voltier de Voltier, gastaldo di Thodeschi dell’Alemagna Alta, 
et della scuola de m.a S.ta Maria di Carmeni»  notificò  che tale confraternita possedeva «nella 
contrà de S.ta Croce in Ven.a, in loco detto il businello», varie casette, ed un locale che, come egli 
si espresse, «ha tre camere le quali habitemo noi Thodeschi con la nostra famiglia».  Anche la 
«Cronaca Veneta Sa cra e Profana» tramanda che la chiesa ed il convento del Gesù e Maria ebbero 
principio nel 1620 (altri 1623) «da due patrizie Venete Pasqualigo sorelle le quali, con altre sedici 
donzelle pur nobili, si ritirarono in una casa con terreno vacuo, di ragione dell’ospitale dei 
tessitori Tedeschi, posta in contrada della Croce, in Campo della Lana, in un luogo detto il 
Businello, ch’ebbero ad affitto dalli Procuratori sopra gli Ospitali». E noi crediamo che lo stemma 
visibile all’ingresso del «Sottoportico Secon do della Lana»  sia quello dei Tessitori Tedeschi, e che 
per Arte Tessitori debbano interpretarsi le sigle A T, sotto lo stemma scolpite.  
Fino dai tempi antichi provvide il governo perché fiorisse in Venezia l’arte della lana, trovandosi un 
decreto del 1272  col quale concedevasi alloggio gratuito a tutti quei lavoranti che fossero venuti fra 
noi ad esercitarla. Molti ne vennero allora, e nei tempi successivi, da varii paesi, fra cui 
dall’Alemagna, spargendosi in varie contrade, e specialmente in quelle della  Croce, di S. Simeone 
Apostolo, di S. Simeone Profeta, di S. Giacomo dall’Orio, e di S. Pantaleone. Celebri quindi 
divennero le nostre manifatture, e la nostra «sagia»,  e «meza sagia»,  acquistarono rinomanza 
universale. Non solo esse tessevansi con eletta materia, ma lavoravansi con tutta diligenza, e 
tingevansi nei colori più fini. Fabbricavansi pure molti panni ordinari ad uso del popolo e dei 
soldati, con la sopravveglianza della così detta «Camera del Purgo».  Questo magistrato, composto 
da lanajuoli, gi udicava le liti insorte in materia di lanificio, e vegliava perché i proprietarii delle 
fabbriche avessero cognizioni e patrimonio sufficienti per bene dirigerle, e perché i lavori 
riuscissero perfetti. Tuttavia, verso il finire della Repubblica, anche il lanificio era decaduto 
grandemente fra noi, tantoché Andrea Tron, «Inquisitore alle Arti»,  nel suo discorso tenuto in 
«Pregadi»  il 29 maggio 1784, espose, che le fabbriche di lana, le quali nei secoli andati 
producevano sino a 28.000 pezze di panno, e sino  al 1559 si riguardavano come il principale 
sostentamento di Venezia, erano allora ridotte a tale che nel corso d’un anno i lavori giungevano al 
più a 600 pezze.  
L  indice  
Lanza (Calle)  a S. Gregorio.  
Vedi Fruttarol . 
L  indice  
Lanzoni (Calle)  ai SS. Giovanni e Paolo.  
Il sapersi che questa strada, confluente alla «Calle della Testa»,  e soggetta un tempo parte alla 
parrocchia di S. Maria Nuova, e parte a quella di S. Marina, viene appellata nelle antiche Notifiche 
di beni, presentate ai X Savii, «Calle dei Slanzoni»,  fa credere che essa abbia desunto il nome della 
famiglia cittadinesca Ghislanzoni, corrottamente «Slanzoni».  E vale a confermarci nella nostra 
credenza il leggere che nel 1582 un «Lunardo Ghislanzoni»  riscuoteva da Panfilo Corner e Paolo 
Val un livello annuo sopra una casa posta «in contrà de S. Marina, in Calle della Testa».  
L  indice  
Lardona (Sottoportico e Corte, Corte)  all’Angelo Raffaele.  
La Descrizione della contrada pel 1713, anziché «Corte Lardona»,  legge «Calle Lardona»,  e fa 
annotazione che in essa un «D. Iseppo Lardoni»,  possedeva ventiquattro case. Anche  il «R.do 
Francesco Montico» , primo prete della chiesa dell’Angelo Raffaele, citato come testimonio nel 
1766 nell’occasione che un altro Giuseppe Lardoni, nipote del summentovato, richiese d’essere 
riconosciuto coi figli cittadino originario veneziano, si espresse in cotal guisa: «Sono più di 20 anni 
ch’io sono affittual d’una casa, di ragione dei sig.ri Lardoni, situata all’Angelo Raffaele in calle 
denominata col nome della stessa famiglia, perché sono di sua ragione li stabili in essa esistenti» . 
La doman da di Giuseppe Lardoni venne ammessa il 3 giugno dello stesso anno 1766. Appare che la 
di lui famiglia provenne da Genova, poiché nei registri dell’ «Avogaria»  il primo dei Lardoni è un 
Pantaleone, figliuolo d’Ilario, che vien detto «negoziante genovese»,  e che nel 1627 si maritò con 
Giovanna Beatrice Babelli.  
L  indice  
Larga (Calle)  a S. Marco.  
È così detta per essere più ampia e spaziosa di molte altre strettissime. Anticamente chiamavasi 
«Corazzaria » per  la vendita di corazze. Il varco dalla parte della «Merceria » formossi, secondo il 
Barbo, il 12 febbraio 1545 coll’atterramento d’una casa, come egli si esprime, presso l’Orologio.  
La denominazione è altrove ripetuta. A S. Tomà vi sono pure la «Calle Larga  Prima»,  e la « Calle 
Larga Seconda» . In «Calle Larga Seconda»,  sull’esterna parete della casa al N. A. 2939, leggesi la 
seguente moderna iscrizione: Domum Quae Gasparum Gozzium V. C. Vagientem Excepit Hospes 
Salvere Jubeto. Ed il Tommaseo nel ragionamento premesso agli scritti del Gozzi (Firenze, Le 
Monnier, 1849) così scrisse: «La casa dove Gasparo nacque s’ignora, ma a quella, dove abitò 
fanciulletto, fu posta per memoria un’iscrizione dall’abate Zenier».  
L  indice  
Latte (Ponte della)  a S. Giovanni Evangelista.  
Un «Zuane Della Late » figura tra quelli che nel 1379 contribuirono prestiti alla Repubblica, in 
parrocchia di San Simeone Profeta, la quale anche anticamente giungeva co’ suoi confini a questo 
Ponte, e sembra essere quel medesimo «Giovanni a Lacte»,  orefice di Reggio, che nel 1371 ottenne 
un privilegio di cittadinanza veneziana. Il «Ponte della Latte»,  prima di legno, si costrusse ai nostri 
tempi in ferro, ed in tale occasione andò demolito il pross imo Sottoportico appellato col medesimo 
nome.  
Del «Ponte della Latte»,  o «della Late»,  fa ricordo il Sanudo nei suoi «Diari»,  sotto la data del 31 
agosto 1505: «In questo zorno»,  egli dice, «è da saper fo squartato un Albanese, qual amazò 
proditorie Zuan M arco cao di guarda, et prima li fo tajà la man al ponte di la late. Et nota che 
questo fece una cossa notanda; videlicet so mojer fo da lui a tuor combiato, et lui mostrò volerla 
basar, e li morsegò il naso via. Si dice lei fo causa di manifestar tal delit to». 
Una memoria più recente si annette al «Ponte della Latte».  Nell’anno di grazia 1844 si vide il 
medesimo per molte sere affollatissimo di gente, accorsa a contemplare un lumicino, o meglio, uno 
spettro di luce, che pallido e tremante appariva dalle nov e a mezzanotte sopra un finestrone della 
Scuola di S. Giovanni Evangelista. Era un premersi, un urtarsi, ed un continuo ciarlare di diavoli, di 
stregherie, e d’apparizioni di morti. Anzi, siccome nella prossima «Calle di S. Zuane»,  volgarmente 
detta «del B ò», era stata uccisa di quel tempo una femmina, che soleva chiamarsi col soprannome 
dei suoi uccisori, saltavano su le donnette a gridare: «Uh! certo è l’anima della Brocchetta che si fa 
vedere!»  e taluna diceva d’udirla persino a gemere e sospirare. Fratt anto il fatto andò all’orecchio 
dei birri, che una bella sera sgomberarono il ponte, e si posero a spiare se alcuno facesse il mal 
giuoco, ma tutto fu indarno. Finalmente pensarono di chiamar barca, e, fatto un giro pel canale, si 
avvidero d’un piccolo lum e che ardeva in una prossima casa di poveretti, nella quale penetrati, 
poterono convincersi, quella essere la luce che andava a riflettersi nel finestrone della Scuola di S. 
Giovanni Evangelista. Tale ridicola avventura è raccontata dalla «Cronaca della Lu metta»,  
pubblicata nel 1844 coi tipi del Merlo, e dal conte Agostino Sagredo, nei suoi studii sopra le 
«Consorterie delle arti edificative in Venezia».  
L  indice  
Lavadori (Calle dei)  ai Tolentini.  
Qui sta nziavano anticamente i Lavatori di lane, mestiere che poscia troviamo esercitato a S. Andrea 
presso il «Rio delle Burchielle»,  e che nel 1637, come consta da una notifica presentata dalla 
famiglia Martinelli ai X Savii, era già stato trasferito da parecchi  anni a Lizza Fusina. È probabile 
però che in progresso di tempo si tornasse ad esercitare in Venezia, ricordando la «Cronica veneta 
sacra e profana»  (edizione del 1736) che i «Lavoratori di lane»  avevano allora Scuola di divozione 
in chiesa dei SS. Ermago ra e Fortunato, sotto il titolo del Redentore.  
L  indice  
Lavaro (Corte del)  agli Incurabili.  
Leggasi, come negli Estimi, «Calle del Navàro»,  o «Navarro»,  da una famiglia di questo cognome 
che abitava in q uesta calle soggetta un tempo alla parrocchia di San Gregorio. Un «Bortolo 
Navaro» , confratello della scuola di S. Maria della Carità, fu sepolto in chiesa di S. Gregorio nel 
1519.  
L  indice  
Lavezzara (Corte) a S. Luca.  
La Descrizione della contrada di S. Luca pel 1740 la chiama «Corte Lavezzera»,  coll’annotazione, 
che in essa esistevano «una casa e bottega da lavezer»,  tenute da «Giacomo Ferretto».  I 
«Lavezzeri»,  o «Conzalavezzi»,  erano quelli che rappezz avano gli arnesi di rame, e racconciavano le 
stoviglie con filo di ferro. Sembra che l’arte loro fiorisse, fino dagli antichi tempi, in questi 
contorni, poiché un «Andrea lavezzer»  da S. Luca, ed un «Marin Brigada lavezzer»  da S. 
Paterniano, fecero nel 137 9 prestiti alla Repubblica. L’arte suddetta, era stata unita fino dal 1577 a 
quella dei «Caldereri»  (calderai), soliti a radunarsi per le loro divozioni in chiesa di S. Luca sotto 
l’invocazione di S. Giovanni Decollato. I «Lavezzeri»,  o «Lavezeri»,  secondo  la statistica del 1773, 
avevano sei botteghe nelle cinquantasei dei Calderaj, e lasciarono il loro nome ad altre strade del 
Sestiere di S. Marco.  
L  indice  
Legnami (Calle dei)  ai Gesuiti.  
Vedi Consorti . 
L  indice  
Leoni (Piazzetta dei)  a S. Marco.  
Dai due leoni di marmo rosso, lavoro di Giovanni Bonazza, che vi fece porre nel 1722 il doge 
Alvise III Mocenigo, e che, rovesciat i a terra, e maltrattati all’epoca democratica, furono quindi 
risollevati, ed al loro posto rimessi.  
Scrive il Gallicciolli: «Quel pozzo che è a S. Basso, nel rialto dei Leoni Rossi, egli è il più profondo 
che siavi in Venezia, secondo alcuni, sebbene la s ua acqua non sia molto buona» . Questo pozzo è 
oggidì distrutto, e sembra che in suo luogo si voglia erigere una fontana.  
In «Piazzetta dei Leoni»  tenevasi anticamente il mercato dell’erbe. Vedi Cicogna: «Zibaldone» 173. 
In capo di questa piazzetta sorge il palazzo patriarcale, che nel 1837 si rifabbricò sul disegno di 
Lorenzo Santi, e che veramente fa poco onore all’architettura dei nostri giorni.  
In «Piazzetta dei Leoni»,  addossato al fianco della basilica di S. Marco, esiste il sarcofago di 
Daniele Manin, le cui ceneri furono trasportate da Parigi a Venezia nel 1868.  
L  indice  
Lezze (Calle)  alla Misericordia.  
Alcuni scrittori fanno venuta la patrizia famiglia Lezze da Lecce in Puglia nel 973, ed altri da 
Ravenna nel 1005, dicendo ch’era d’un sangue medesimo coi Traversari, e che le derivò il nuovo 
cognome da una legge di generale utilità, proposta al governo. Essa nel 1488 cooperò alla 
fondazione della chiesa dei SS. Rocco e Margarita. Si ha memoria d’un Si lvestro Lezze, o da Lezze, 
che, con sentenza 13 aprile 1489, fu condannato a sei mesi di carcere, ed a due anni di bando 
perché, insieme agli altri nobili Leonardo Bembo, Alvise Soranzo, Filippo Paruta, Alvise Loredan, e 
Giusto Gauro, aveasi dilettato d’an dar portando via i fazzoletti da naso alle ragazze, accorse 
all’indulgenza di S. Giovanni Grisostomo. Questa, che non doveva essere che una burla, o giovanile 
scappata, così severamente punita in vista soltanto al luogo ed al tempo in cui venne commessa, n on 
vale ad oscurare i meriti della famiglia Lezze, meriti che specialmente spiccarono in un Antonio 
difensore di Scutari nel 1476, ed in un Giovanni creato dall’imperatore Carlo V, nel 1532, conte di 
S. Croce sulla Piave, molte volte ambasciatore, e finalm ente provveditore in Dalmazia ed Albania.  
I Da Lezze fabbricarono un ricco mausoleo in chiesa dei Crociferi, poscia dei Gesuiti, nonché, nel 
1654, sopra disegno del Longhena, quel magnifico palazzo alla Misericordia, donde ebbe il nome la 
Calle che nell’ar ticolo presente ci abbiamo accinto ad illustrare. Così scrive il Martinioni nelle 
aggiunte alla «Venetia»  del Sansovino: «Alla Misericordia apparisce il palazzo dei Lezze, grande 
per circuito, copioso di nobili stanze, con la faccia ornatissima di marmi, e  di vaghissimi intagli, et 
specialmente di gratiose e leggiadre teste, in particolare di donne, poste nelle serraglie dei volti, 
così delle finestre, come dei pergoli. D’intorno al Cortile, sopra modioni di marmo posti nei muri, 
sono collocate diverse mezz e statue, cioè busti e teste, diligentemente scolpite da Francesco 
Cavrioli».  Questo palazzo, che venne crudelmente messo a ruba ed a sacco nella vergognosa caduta 
della Repubblica, passò nel 1829 in proprietà della famiglia Antonelli, la quale vi tiene tu ttora il suo 
tipografico stabilimento.  
I Lezze imposero il nome ad altre strade di Venezia.  
L  indice  
Librer (Campiello o Rio Terrà del)  a San Polo.  
In questa situazione, ove correva un rivo, interrato ne l 1761, eravi nel principio del secolo presente 
una bottega da libraio e da cartolajo.  
L  indice  
Licini (Ramo Corte, Corte)  alla Fava.  
Da un fabbricato, che apparteneva alla cittadinesca famiglia Licini, d’origine bergamasca, sotto il 
quale scorgesi tuttora scritto sul pavimento: Confin Licini. Sembra che questa famiglia ne divenisse 
proprietaria verso la metà del secolo trascorso, trovandosi che, con istrumento di permuta 10 
maggio 1741, in atti F. Biondi , «Bon Licini q. Alessandro»  cesse ad Andrea Massarini alcuni suoi 
stabili alla Giudecca, a S. Apollinare, a S. Geminiano, e ne ebbe in ricambio una «casa in due soleri 
in contrà di S. Leon Papa, dietro la Madonna della Fava, in Corte detta del Piombo» . La famiglia 
Licini aveva tomba in chiesa di S. Leone, «vulgo S. Lio» coll’anno 1713. Bon Licini 
soprannominato aveva un negozio di tele in «Calle della Bissa»,  piantato dal genitore Alessandro. 
Arricchitosi, disseccò l’azienda, e morì il 16 aprile 1768.  
L  indice  
Limante (Corte)  a S. Girolamo.  
Leggasi «Alimante»,  come in tutti i catasti. Un Angelo Alimante notificò nel 1566 di possedere 
«una casa posta in contrà di S. Marcuola a S. Hieronimo»,  ove abitava, c on altre dodici casette 
vicine. E circa un secolo prima trovasi un Giacomo Alimante da «San Marcuola»  confratello della 
Scuola Grande di San Marco, il quale morì nel 1484. Degli Alimanti così parla il Codice 939, 
Classe VII della Marciana: «Questi vennero di Grecia; erano homeni de grosso intelletto, ma leal 
mercadanti; sono antiqui venetiani, et hano fatto de bellissime fabbriche in Venetia».  Un’altra 
cronaca però li fa provenire da Marsiglia. E veramente quel «Ruggiero Alimante q. Ruggero, 
fontegher» , che  ottenne la cittadinanza veneziana il 30 ottobre 1391, è detto, nel relativo privilegio, 
da Marsiglia. È probabile che gli Alimanti, partiti dalla Grecia approdassero, per ragioni di 
commercio, a Marsiglia, e di là passassero a Venezia. Narra il Sanudo nei  «Diari»  che questa 
famiglia, specialmente dopo la perdita di Negroponte, ove aveva un castello, decadde assai dal suo 
pristino splendore. Andò estinta nella prima metà del secolo XVII, e gli stabili che possedeva a S. 
Girolamo passarono per eredità nella famiglia Donini.  
L  indice  
Lion (Calle, Ponte)  a S. Lorenzo.  
Antica in Venezia era la famiglia Lion, donde, per ragioni di commercio, trasportossi in Acri di 
Soria, ma quando nel 1291 quella città cadde i n potere del Soldano d’Egitto, Domenico, o 
Domenzone, Lion ritornò fra noi con grandi ricchezze, e, come è fama, volle, prima d’entrare nel 
porto, l’assicurazione che sarebbe stato eletto del Consiglio. Nicolò Lion, figliuolo di Domenico, 
procuratore di S.  Marco, fu quello che scoprì la congiura di Marin Faliero, e che, guarito per virtù 
della miracolosa lattuga trovata nell’orto dei Minori Conventuali, che offiziavano la chiesa di S. 
Maria Gloriosa dei Frari, fabbricò la chiesa ed il convento attigui, dett i di «San Nicoletto della 
Lattuga»,  costituendoli nel 1332 jus patronato dei Procuratori di S. Marco «de Ultra»,  ed 
accordandone poscia, con testamento 13 febbraio 1353, M. V. l’assoluto dominio ai Minori 
Conventuali. Vedi S. Nicoletto  (Calle). Un «Vido»,  nipote del procuratore Nicolò, contrasse 
matrimonio con Franceschina Morosini, ma poscia cacciolla di casa, e tolse per nuova compagna 
nel 1364 Agnesina Coco, il qual fatto fu cagione che la sua discendenza venisse esclusa,  come 
illegittima, dal Maggior Consiglio. Racconta il Barbaro che i dissidii fra Vido Leoni e Franceschina 
Morosini originarono dal comando che la prima sera degli sponsali fece il marito alla moglie di 
cavargli le calze, a cui questa rispose: «Li Morosini  non discalzano Leoni».  Esisteva in Venezia 
un’altra linea dei Leoni, che riconosceva per suo capostipite un Simeone, eletto del Maggior 
Consiglio nel 1315, e creduto fratello di Domenico, o Domenzone. A questa apparteneva quel «m. 
Thoma Lion fo del cl.mo Simon» , che, collo istrumento 30 luglio 1570, in atti di Giovanni Figolino 
N. V., tolse a pigione dalle monache di San Lorenzo una casa «posta sull’horto di detto mon.rio 
nella contrà di S. Severo».  Qui pure, secondo la Descrizione della contrada di S. Sev ero, abitavano 
nel 1661 i «NN. UU. Paolo e fratelli Lion»,  nipoti di Tomaso. Ecco l’origine del nome attribuito al 
«Ponte Lion»,  giù del quale leggevasi pochi anni fa sul pavimento: Fondo di Propria Ragione delle 
Venerabili Monache di S. Lorenzo. Ambedue l e linee dei Lioni furono chiare per uomini benemeriti 
della patria, se si voglia eccettuare quel Maffeo, figliuolo di Lodovico, «Avogador di Comun»,  e nel 
1540 Savio di Terra ferma, il quale, essendo stato scoperto reo di ricevere provvigione dal re di 
Francia per rivelargli i secreti della Repubblica, fuggì da Venezia, ed ebbe il bando da tutto il 
dominio con taglia di mille scudi, e con decreto che i suoi discendenti fino alla quarta generazione 
rimanessero privi della nobiltà. Egli rifugiossi alla corte di Francia, ma non vi trovò alcun appoggio, 
per cui fu costretto a mercarsi il vitto col dare lezioni di grammatica, avverandosi, dice il Capellari, 
anche in questa occasione, la sentenza che i prìncipi amano il tradimento, ma non i traditori.  
La famiglia Lion, di cui abbiamo parlato, si estinse nel principio del secolo trascorso. Quindi le 
monache affittarono il palazzo ad un ramo della famiglia Diedo, il che avveniva anche nel 1802, 
secondo le Notifiche di quell’anno.  
L  indice  
Lipoli .  
Vedi Gallipoli . 
L  indice  
Locande (Ramo delle)  a S. Paterniano.  
In questa, e nella contigua «Calle della Vida»,  pur detta «delle Locande»,  esistevano parecchie 
albergherie, una delle quali all’insegna delle «Tre Chiavi»,  un’altra all’insegna delle «Tre Rose»,  ed 
una terza all’insegna dei «Tre Visi» (Descrizione della contrada di S. Paterniano pel 1740). I 
«Cameranti»,  o Locandieri, non avevano  alcuna figura d’arte, a riserva d’essere un corpo 
contribuente, sotto il quale aspetto dipendevano dal Collegio della Milizia da Mar. Nel 1773 
contavansi in Venezia 48 locande. È nota l’antica scostumatezza delle medesime, nelle quali 
trovavansi fantesche , e persino «giovinotti di bell’aspetto»  a comodo dei frequentatori. Esiste una 
legge con cui si venne a proibire che i locandieri tenessero fantesche d’una età minore dei trenta 
anni.  
Francesco Panizzi, napoletano, d’anni 60, avendo libidinosa pratica con  Angela Gagiola, meretrice, 
domiciliata in «Calle delle Locande»  a S. Paterniano, la condusse in maschera una notte al Ridotto, 
e di là, a cena, all’osteria del «Salvadego».  Poscia in quella notte medesima trucidolla unitamente 
alla di lei fantesca, invola ndole di casa varii effetti preziosi, ed allontanandosi in tutta fretta dalle 
Lagune. Condannato in contumacia, fu colto poco dopo a Pisa, ricondotto a Venezia, ed il 22 aprile 
1751 decapitato e squartato, ottenuta in grazia la dispensa dai tormenti anteri ori. 
L  indice  
Locatelli (Corte)  a S. Stefano.  
Dalla «Nota degli Avvocati del foro Veneto»,  che è inserita nello «Specchio d’Ordine per tutto il 
mese d’Aprile 1761» , si rileva che l’ «Ecc. Gio. Francesco L ocatello»  era domiciliato a S. Stefano. 
Varie famiglie cittadinesche Lucadello, Lucatello, o Locatelli, avevamo ed abbiamo tuttora in 
Venezia. Vedi Lucatella  (Sottoportico e Corte ecc.).  
L  indice  
Lombardo (Fondamenta)  ai SS. Gervasio e Protasio.  
Eravi qui nel 1713 la «casa propria del N. U. Lorenzo Lombardo fo de S. Gerol. da lui habitata».  
Egli l’aveva fatta passare in proprio nome, con altre due casette nella medesima cont rada, il 2 
giugno 1706, dietro testamento di «Camilla Colonna consorte Piero Bonamico»,  di cui nel 1675 
aveva sposato una figlia.  
Chi fa provenire i Lombardo dalla Lombardia, e chi da Jesolo nel 907. Furono sempre del 
Consiglio, e, se vogliam credere al Ca pellari, produssero circa il 1290 quel Marco, cognominato 
Soldano, introdotto da Dante nella sua «Divina Commedia»,  del quale il Faroldo fa il seguente 
elogio: «Marco Lombardo, cioè della casa dei Lombardi, praticò gloriosamente, come il Greco 
Solone, per le corti dei gran prìncipi di Ponente, e fu tale che li scrittori Toscani a quei tempi 
hanno nei poemi et historie fatto immortale memoria di lui».  Seguendo sempre le vestigia del 
Capellari, nomineremo pure un Pietro Lombardo, capitano valoroso della Repub blica, che fiorì 
circa il 1295; un Almorò, detto dall’Aquila, che nel 1380 pugnò vittoriosamente, come 
sopraccomito di galera, contro i Genovesi, e nel 1403 fu potissima causa che si riportasse vittoria 
sopra i medesimi; un Giovanni eletto vescovo di Paren zo nel 1388; un Luigi, finalmente, prode 
campione contro i Turchi nel 1472. I Lombardo, che talvolta negli antichi tempi si confusero coi 
Lambardo, diedero pure il nome ad una «Corte»  nella medesima parrocchia dei SS. Gervasio e 
Protasio, e si estinsero ne lla prima metà del secolo trascorso.  
Quanto alla «Calle»  ed al «Campiello Lombardo»  in parrocchia dei SS. Ermagora e Fortunato, 
presso l’Anconetta, facciamo osservare che queste vie vengono denominate negli Estimi «del 
Lionpardo» . E così deve leggersi, poi ché il 7 marzo 1680, per testimonianza dei Necrologi Sanitari, 
mancò ai vivi in parrocchia dei SS. Ermagora e Fortunato «Antonio fio de Franc. Lionpardo d’anni 
5, da feb., mesi 3».  
L  indice  
Longo (Calle)  ai Servi.  
Fiancheggia un palazzo archiacuto, il quale apparteneva alla patrizia famiglia Longo, venuta, come 
si scrive, da Rimini nel 1043, e discesa dai signori di quella città. Questa famiglia fu ammessa al 
Maggior Consiglio nel 1381 per le benemerenze  acquistate nella guerra di Chioggia da un Nicolò, 
che teneva spezieria a Rialto, ed era da «S. Marzilian».  A lui probabilmente si deve la fabbrica del 
palazzo posto ai Servi, in parrocchia di S. Marziale, o «S. Marzilian»,  sebbene i Longo 
possedessero cas a in quella situazione anche prima. In effetto, nel registro delle «caxe de rebeli 
della congiura Tiepolo che furono vendute, et messa sopra una imagine de S. Marco de piera»  
trovasi: «in S. Marcial, per mezo i Servi, cha Longo».  I Longo si gloriano princi palmente di quel 
Girolamo che, dopo aver combattuto impavidamente contro i Turchi sopra una galeazza, restò 
prigione, e rigettando l’esortazioni dei barbari acciocché rinnegasse la fede cristiana, venne posto, 
circa l’anno 1463, fra due tavole, e segato pe r mezzo. Della famiglia medesima fu quell’Antonio 
Longo, intorno al quale leggiamo nel Codice 183, Classe VII della Marciana, altre volte citato: 
«16... Antonio Longo, detto s. Franc.o q. s. Lor.o q. s. Ant.o q. s. Lor.o hebbe una stilettata da s. 
Piero Do nà, fo de S. Polo, in parlatorio a San Zaccaria, trovato a fenestra de d. Maria Donà q. 
Zuane dalle Torreselle, monaca sua morosa, tradito dal Longo»,  Anche un Gaspare Longo venne 
ucciso nel 1697 in «Campo di S. Stefano»,  per causa di giuoco, da Michele Co rner. 
L  indice  
Lotto (Calle del)  a S. Barnaba.  
Vedi Pistor o del Lotto . 
L  indice  
Lovisella (Corte)  a S. Moisè.  
Fino dal 29 aprile 1624 un «Z. Antonio Lovisello q. Zuane»  comperò dai «Governatori delle Intrade 
un pezzo di terren, sive corte»,  ed un magazzino, situati in parrocchia di S. Moisè. Fabbricò poscia 
una casa destinata a sua abitazione, che notificò ai X S avii il 16 decembre 1627. Anche i di lui 
discendenti continuarono ad abitare nella casa medesima. Perciò la Descrizione della contrada di S. 
Moisè pel 1740 pone in «Corte Lovisella»  la «casa propria»  del «sig.r Lazzaro et Anzolo frat. 
Loviselli». Questa fa miglia, del ceto dei Ragionati, possedeva beni a Curtarolo, e presso Campo S. 
Piero.  
L  indice  
Lovo (Corte del)  a S. Caterina.  
Crede il Dezan che questa Corte soggetta un tempo alla parrocchia di S. Felic e, debba il suo nome 
alla famiglia di quel «Lorenzo Lovo»,  il quale nella sunnominata parrocchia contribuì nel 1379 
prestiti allo Stato.  
Anche a San Salvatore esistono un «Ponte»,  ed una «Calle al Ponte del Lovo»,  denominati da una 
famiglia dello stesso co gnome. Nelle Condizioni del 1566 troviamo un «Antonio Lovo»  domiciliato 
a San Salvatore in uno stabile dei Gabrieli, e nei Necrologi Sanitarii un «Bortolo Lovo»,  pur esso da 
San Salvatore, morto il 4 giugno 1570. Sappiamo poi che un «Luigi Lovo»  mandò all’ asta nel 1675, 
per debiti di Pasqualin Pizzoni, l’altare di San Lorenzo, che i Pizzoni possedevano in chiesa di S. 
Salvatore.  
L  indice  
Lucatella (Sottoportico e Corte, Corte)  a San Giuliano.  
Un Francesco  «Lucadello»,  o «Lucatello»,  merciaio al «S. Cristoforo»,  comperò nel gennaio 1539 
M. V. con istrumento in atti di G. Maria de Cavaneis N. V. una casa in parrocchia di San Giuliano 
da Francesco Venezia, e la traslatò in propria ditta il 6 marzo 1540. Quest a casa «in due soleri et 
habitationi»,  situata «sopra il ponte dei Baretteri»,  giù del quale apresi la «Corte Lucatella»,  dopo 
la morte di Francesco Lucadello passò nel figlio Alessandro, e quindi nelle figlie di quest’ultimo, 
insieme a varii campi nel Tri vigiano. La famiglia Lucadello, di cui parliamo, venuta, come tutte le 
altre del cognome medesimo, dal territorio bergamasco, fu approvata nel 1636 cittadina originaria 
in un Andrea figlio di Tommaso.  
Altra «Corte Lucatella»  havvi a San Giovanni Nuovo diet ro la chiesa, e nel 1740 un «Vido e fratelli 
Lucatello q. Francesco» notificarono di possedere varie case, «in contrà de S. Zuane nuovo dietro 
la chiesa».  Essi le avevano comperate da «Diana Rusconi r.ta Carlo Maria Bettinelli»  cogli 
istrumenti d’acquisto 27 e 28 marzo, 4 e 5 aprile 1730, in atti di Giuseppe Uccelli N. V. Perciò la 
«Corte Lucatella»  a San Giovanni Nuovo chiamavasi anticamente «Bettinella».  Anche il parroco di 
San Giovanni Nuovo, Francesco Domenico Borin, nell’occasione che un Giovanni Anton io 
Lucatello, nipote del citato Vido, richiese nel 1786 di far entrare nel Collegio dei Ragionati un altro 
Vido suo figlio, depose in tal forma: «Fin da ragazzo ho conosciuto detto Gio. Ant. che è mio 
parrocchiano, et ha molti suoi stabili proprii in mia c ontrada di S. Gio. Novo».  
L  indice  
Lunga (Calle)  a S. Maria Formosa.  
È chiamata lunga, o «longa»,  per la sua estensione, al pari d’alcune altre strade di Venezia, e la si 
trova con questo nome fino dal s ecolo XIII in una sentenza dei Signori di Notte al Criminal, in data 
21 gennaio 1280 M.V.  
In capo alla «Calle Lunga»  di S. Maria Formosa si ritrasse combattendo il prode Almorò Morosini 
dal «Pestrin»  che, durante una caccia di tori datasi sul principio del  secolo trascorso nel campo 
vicino, era stato assalito da quattro sgherri mascherati. Egli non solo si difese bravamente fino 
all’accorrere dei suoi, ma con uno stocco uccise un cane da vita aizzatogli contro, laonde le 
donnicciuole, ed il basso popolo del la «Calle Lunga»  solevano fino agli ultimi tempi della 
Repubblica, quando trattavasi di cosa straordinaria, usare la frase: «Gnanca el stoco del Morosini 
che à tagià el can per mezo».  Il principe Eugenio di Savoia, che dalle finestre del palazzo Ruzzini, 
poscia Priuli, fu spettatore di tale gagliardia, volle, come abbiamo altrove narrato, stringere amicizia 
col Morosini, e donargli la Beata Vergine del Correggio. Vedi Campo . 
In «Calle Lunga»  a S. Maria Formosa s’apprese fuoco il 6  novembre 1765 coll’esterminio di più 
botteghe, e colla morte di tre persone.  
L  indice  
Lungo (Ponte, Rio del Ponte, Campiello del Ponte, Fondamenta del Ponte, Fondamenta a fianco del 
Ponte)  alla Giudecca.   
Questo ponte, che è in legno, venne così detto per essere più lungo degli altri. Fabbricossi nel 1340 
per unire l’antica alla nuova Giudecca; questa frutto degli imbonimenti da San Giovanni in giù; 
quella composta coll’unione delle antiche barene fino a San Biagio. Il libro «Spiritus»  ha le seguenti 
parole: «1340, die XVI Januarii. Quod ad petitionem vicinorum utriusque Iudechae, scilicet novae 
et veteris, ordinetur quod fiat unus pons per quem possit transiri de Sancta Cruce per totam 
Iudecham» ecc. E ne ll’indice questo ponte è chiamato «Pons magnus Iudechae».  Anche il Caroldo: 
«Nel 1340 fu statuido far il Ponte Lungo alla Zueca».  Il ponte medesimo, secondo la cronaca 
Agostini, venne distrutto da un fiero uragano il 5 febbraio 1543 M. V., ma dopo rifabbri cossi.  
Un altro «Ponte Lungo»  vi è sulle «Zattere».  Sopra questo, Giuseppe II imperatore, cogli arciduchi 
fratelli, ammirò mascherato il «fresco»,  che davasi il dopo pranzo del 25 maggio 1775, giorno 
dell’Ascensione, nel canale della Giudecca. Vedi la «Relazione della venuta in Venezia di S. M. I. 
R. A. Giuseppe II»  negli «Annali Urbani»  di Fabio Mutinelli.  
L  indice  
Lustraferri (Ponte dei)  sulla «Fondamenta degli Ormesini»,  presso il «Ponte dell’Aseo».   
Qui, come in altri punti di Venezia, esisteva una bottega da «lustraferri» , i quali erano certi artieri 
che occupavansi nel dare il lucido ai ferri, e specialmente a quelli delle gondole.  
Dice il Gradenigo nei suoi «Notatori»  che il fabbro più bravo nel 1760  in lavorare i ferri delle 
gondole era quello al «Ponte dell’Aseo»  a S. Marziale.  
L  indice  
 
M  
 
Maddalena (Campo, Calle, Rio Terrà, Fondamenta, Rio, Traghetto della).  La chiesa di S. Maria 
Maddalena fu e retta nel 1222 dalla famiglia Baffo, e poscia costituita parrocchia. Stabilita nel 1356 
la pace tra Genova e Venezia il giorno di S. M. Maddalena, decretò il Senato, in memoria del fausto 
successo, che questo giorno si annoverasse tra i festivi. Nel 1701 F rancesco Riccardi, allora prete 
titolato, e poscia pievano, rinnovò la chiesa di cui parliamo. Contemporaneamente crebbe a maggior 
altezza il campanile, il quale era un’antica torre, posta in riva ad un canale, che fino dal 1398 
troviamo interrato, e si de nomina ancora «Rio Terrà della Maddalena».  Questo campanile nel 1881 
atterrossi. La Chiesa della Maddalena fu rifabbricata dai fondamenti dopo la metà del secolo XVIII 
sul disegno del Temanza. Nel 1810 cessò d’essere parrocchiale, nel 1820 fu chiusa, e poi  riaperta 
come oratorio sacramentale.  
Al «Traghetto della Maddalena»  esisteva un pregevole bassorilievo lombardesco, rappresentante la 
Vergine e Santi, trasportato oggidì al Civico Museo. Questo bassorilievo un tempo era alla sponda 
opposta di S. Eustachio . 
Non lungi dal «Traghetto della Maddalena»  scorgonsi sul prospetto d’un piccolo palazzo, già 
posseduto dalla famiglia Barbarigo, e risguardante il «Canal Grande»,  alcuni affreschi che forse 
sono i più ben conservati di Venezia. Dice in tale proposito il B oschini: «Al traghetto della 
Maddalena, sopra Canal Grande, vi è una casa dipinta da Camillo Ballini, sopra la quale si vede 
Cerere sopra il carro, la Fama, il Tempo, et altre varie figure».  
Maddalena (Calle, Ponte della)  all’Angelo Raffaele.  
Presso quest o ponte esiste tuttora un ospizio per sette vecchie con annesso oratorio sacro a S. Maria 
Maddalena. L’ospizio suddetto venne veramente fondato nel 1361 dai due fratelli Gabriele e 
Luciano Prior, il secondo dei quali, con testamento 27 maggio 1376, in atti  di Pietro Corrosatis, 
pievano di S. Barnaba, costituì tutti i suoi beni a dotazione dell’ospizio medesimo, ordinando 
all’uopo una speciale commissarìa, costituita di sei persone, che poscia si ridussero a quattro, e 
finalmente ad una sola col titolo di pr ocuratore. Anticamente l’ospizio era destinato a ricettar 
poveri, e quindi sette povere, vedove o donzelle. Siccome poi per lungo tempo commissarii e 
procuratori del pio luogo furono i Corner da S. Cassiano, così questa famiglia ebbe a pretendere che 
esso fosse cosa propria, e di diritto inalienabile, trasmissibile di primogenito in primogenito, per cui 
reggeva l’istituto senza munirsi della solita procura delle ricoverate. Ecco la ragione che l’estimo 
del 1661 nomina l’ «hospedaletto della Maddalena, sive p inzochere, di ragione del N. U. Zorzi et 
fratelli Cornaro fu de s. Andrea»,  e che comunemente si credette averlo i Cornaro fondato. 
Senonché le ricoverate tolsero coll’andar del tempo l’abuso, emancipandosi del tutto dai Cornaro, 
ed eleggendo, con atto di procura 12 agosto 1760, in atti Domenico Zuccoli, a loro procuratore 
Giacomo Trevisan. Dovettero perciò sostenere una lite contro Girolamo Corner, e la vinsero con 
due sentenze conformi 5 maggio, e 23 settembre 1761 del «Magistrato sopra Ospedali e Luoghi 
Pii»,  che obbligarono i Corner a dimettere l’azienda dell’ospizio della Maddalena, ed a non 
impedire alle ricoverate la libera elezione del loro procuratore. Ora la procura è restituita 
nuovamente a commissaria nell’original numero di sei individui.  
M  indice  
Madonna (Calle della)  a S. Angelo.  
Per questa denominazione altrove ripetuta vedi Carmine  (Ponte del).  
In «Calle della Madonna»  a S. Angelo il 27 gennaio 1712 M. V. a 4 or e di notte, venne 
mortalmente ferito Bartolomeo Dotti, mentre tornava alla sua casa, posta a S. Vitale, dalla 
conversazione di ca’ Fontana. Il Dotti nacque nel 1642 in Valcamonica nel Bresciano. Chiuso pel 
suo genio satirico nel castello di Tortona, contin uava a lanciar motti satirici contro i giudici in 
presenza del carnefice che ardeva le sue prime poesie. Poscia trovò modo di fuggire dal carcere 
passando a nuoto un torrente, e venne a Venezia, ove militò sulle galere della Repubblica, fu fatto 
cavaliere,  e fissò la propria dimora, fungendo l’incarico di nunzio, o console, della città di Brescia. 
Senonché, dopo circa venti anni, i suoi componimenti satirici lo condussero a cadere sotto i colpi 
degli avversari.  
In «Calle della Madonna»  a S. Angelo abitava n el 1779 Gasparo Gozzi in casa dello stampatore 
Modesto Fenzo.  
Madonna (Calle, Ramo della)  a S. Barnaba.  
Qui possedeva un tempo molte case il monastero di S. Maria della Celestia.  
La «Calle della Madonna»  a S. Barnaba, che un tempo era sotto la parrocchia di S. Margarita, è 
celebre perché v’abitava quella Veneranda Porta da Sacile, la quale, d’accordo con Stefano Fantini 
udinese, suo amante, staffiere dei NN. UU. Dolfin sulle «Zattere»,  uccise la notte del 12 giugno 
1779 il proprio marito Francesco Cestonar o. Ecco come venne alla luce il delitto. La mattina del 14 
ritrovavasi nel pozzo, situato innanzi la porta laterale della chiesa dei SS. Gervasio e Protasio, un 
busto d’uomo colle braccia, e poche ore dopo due coscie con gambe e piedi in un altro pozzo pre sso 
la «Fondamenta del Malcanton».  La mattina susseguente appariva nel «Canale di S. Chiara»  una 
testa, e finalmente, verso mezzodì, scoprivansi alcuni interiori in faccia il quartiere dei «Zaffi da 
Barca» sulle «Zattere».  Commosso il Governo a così fiero caso, ordinò che si esponesse la B. V. 
per otto giorni nella basilica di S. Marco, ed il Santissimo in tutte le chiese di Venezia, così per 
espiazione, come per ritrovare i colpevoli. Faceva pure esporre al pubblico imbalsamata la testa 
dell’interfetto, e siccome essa portava un «rouleau»  di carta, formato col brano d’una vecchia 
lettera, la quale avea per sottoscrizione V. F. G. C., ordinava che venisse inserito nelle pubbliche 
gazzette il racconto del tutto col contenuto della lettera, e colle iniziali pr edette. Una di tali gazzette 
cadde per accidente nelle mani d’un Giovanni Cestonaro, domiciliato in Este, che corse a Venezia, e 
rabbrividendo, riconobbe il proprio carattere, e la testa del proprio fratello, a cui aveva spedito 
quella lettera. Interrogato  dalla giustizia, egli fece cadere i sospetti dell’assassinio sopra la cognata 
Veneranda Porta, e sopra Stefano Fantini, raccontando come l’estinto fratello erasi spesso lagnato 
per lettera della tresca che il Fantini manteneva colla Veneranda. Esaminati i  rei, confessarono il 
delitto, ed apparve che l’avevano commesso per astio verso il Cestonaro, e per contrarre dopo la di 
lui morte novelli sponsali. Entrambi furono, per sentenza della Quarantia Criminale, decapitati, ed il 
Fantini anche squartato il 10 g ennaio 1780 M. V. Essendo la «Calle della Madonna»  a S. Barnaba, 
ove abitava Veneranda, attigua al «Campiello dei Squelini»,  molti pongono il fatto come avvenuto 
in questa località. La casa di Veneranza Porta fu demolita, e la sua area è oggidì occupata da  un orto 
fra i N. A. 3274 A e 3277.  
Alcune case di ragione della confraternita di S. Maria della Carità, ed altre di ragione della 
confraternita di S. Maria della Misericordia, imposero il medesimo nome ad una Calle sulla 
«Fondamenta di Cannaregio».  
M  indice  
Madonna dell’Orto (Fondamenta, Campo, Ponte, Rio della).  Marco Tiberio da Parma, generale 
degli Umiliati, eresse circa la metà del secolo XIV, una chiesa dedicata a S. Cristoforo con annesso 
convento. Questa chiesa fu in seguito detta della Madonna dell’Orto, o di S. Maria Odorifera, 
avendosi in essa collocato nel 1377 un’immagine della B. V. che stava in un orto vicino. 
Minacciando di cadere nel 1399, il M. C. assegnò 200 ducati d’oro per rifabbricarla . I turpi vizi a 
cui s’abbandonarono nel secolo XV gli Umiliati obbligarono, dietro domanda del Governo, il 
pontefice Pio II ad espellerli dal loro convento, ed a surrogarvi la Congregazione dei Canonici 
secolari di S. Giorgio in Alga. Entrovvi questa nel 1462, e venne confermata nel possedimento 
l’anno 1473. Pensò allora a riedificare il convento, e la chiesa, quale la veggiamo ai nostri giorni. È 
probabile però che in quell’occasione si lasciasse intatta la vecchia facciata eretta da Tiberio da 
Parma. I C anonici secolari furono soppressi nel 1668, ed il convento della Madonna dell’Orto si 
comperò nel 1669 dalla Congregazione dei Monaci Cistercensi, detta di Lombardia, che abitava nel 
rovinoso monastero di S. Antonio di Torcello. Senonché, licenziati nel 17 87 anche i Cistercensi, la 
chiesa passò sotto il pubblico patronato, ponendosi ad uffiziarla un rettore ed alcuni sacerdoti. Nel 
1810 essa venne dichiarata oratorio di S. Marziale, e nel 1841 il Governo Austriaco ne ordinava a 
proprie spese un generale ris tauro, al quale però, se si eccettuino i lavori della facciata, operati nel 
1845, non si diede mano che nel 1855. Dopo quel tempo la chiesa cedevasi al militare, che ne 
faceva deposito di paglia, per cui soltanto nel 1864 si ripigliava il ristauro, che ebb e termine nel 
1869. Da alcuni anni essa venne fatta parrocchiale a sostituzione della chiesa di S. Marziale.  
Alla Madonna dell’Orto abitava Bartolomeo Buono, architetto della così detta «Porta della Carta»  
nel Palazzo Ducale. Lo troviamo infatti denominato  «mastro Bortolo tajapiera alla Madonna 
dell’Orto».  Era figlio di Giovanni q. Bertuccio, il qual Giovanni testò il 25 marzo 1442 in atti 
Tomaso Pavoni, ordinando sepolcro «ante introitum ecclesiae S. Mariae ab horto, sive S. 
Christophori».  
Sulla «Fondament a della Madonna dell’Orto»,  nel palazzo Bartolini, divampò un fiero incendio il 
28 agosto 1738. Questo palazzo venne formato dalla famiglia Gerardi -Zecchini colle case 
comperate dai Roberti nel 1581, appartenne quindi ai Muti, quindi all’Ospitale dei Mendi canti, e 
finalmente ai Bartolini. Qui abitò Orazio Bartolini, eletto Cancellier Grande il 7 maggio 1746.  
Sulla stessa Fondamenta scorgesi il palazzo Patarol, ereditato nel secolo trascorso dai Rizzo, 
memoria dei quali esisteva anche più anticamente in ques ta località nel «Sottoportico»,  e 
«Sottoportico Secondo Rizzo»,  ora scomparsi. I Rizzo, che avevano tomba in chiesa della Madonna 
dell’Orto, furono ascritti nel 1689 alla nobiltà di Padova, e nel 1781 fregiati dalla Repubblica di 
titolo comitale. Si estins ero nel 1833. Il giardino annesso al loro palazzo della Madonna dell’Orto fu 
nel 1815 visitato da Francesco I imperatore d’Austria, e dai Lazzari -Costantini, successivi 
proprietarii, adornossi di vaga grotta rispondente alla Laguna.  
M  indice  
Magazén Vecchio (Ramo del)  a S. Martino.  
Vedi Magazén  (Calle del).  
M  indice  
Malvasia (Calle della)  a S. Lio.  
Questa, ed altre strade di  Venezia, ripetono il nome dalle «malvasie»,  che erano botteghe ove 
vendevansi vini navigati, e specialmente quello proveniente da Malvasia, città della Morea. 
Troviamo nelle spese pubbliche, registrate presso il Magistrato delle «Rason Vechie»,  che di tal  
vino con semplici biscottini componevansi le colazioni degli stessi elettori dei dogi. E di tal vino 
usavasi anche pel sacrificio della Messa, e per le comunioni, che un tempo amministravansi sotto 
ambedue le specie. La malvasia si divideva in «dolce»,  «tonda»,  e «garba».  I venditori di essa 
formavano un’arte separata da quella dei venditori d’altri vini, e raccoglievansi in chiesa S. Nicolò 
dei Frari sotto la Natività di San Giovanni Battista. Essi non potevano vendere vini nostrani, non far 
da mangiare, non dare carte da giuoco, né innalzare insegna, forse perché, non contenti della 
semplicità, ingombravano le vie, unendovi rami d’alloro, festoni, ed altri ornamenti. Ai medesimi 
era eziandio proibito d’aprir botteghe nelle strade più frequentate («Capitol are dei VII Savii, 
Terminazione 12 giugno 1514») , la qual legge però andò col tempo in assoluta dimenticanza.  
Nel 1885 la «Calle della Malvasia»  a S. Lio, mediante nuovo passaggio, si pose in comunicazione 
colla «Corte Licini»  alla Fava, e, mediante nuovo ponte, colla «Piscina di S. Giuliano».  
M  indice  
Malvasia (Sottoportico della)  o Fiubera  a San Giuliano.  
Per la prima denominazione vedi l’articolo antecedente ; per la seconda vedi Fiubera  (Calle ecc.).  
M  indice  
Malvasia vecchia (Ponte, Sottoportico, Campiello della)  a S. Fantino.  
Alcune strade di Venezia sono chiamate in tal guisa pell’antichità dello spaccio di «malvasia»,  che 
colà un tempo esisteva.  
Presso il «Sottoportico della Malvasia Vecchia»  a San Fantino, in una casa grande posseduta dai 
Michiel di San Tomà, si schiuse, tra la fine del secolo XVII, ed il principio del XVIII, un pubblico 
teatro. La prima opera fu il «Paolo Emilio»,  poesia del dott. Francesco Rossi, musica dell’abate 
Pignatta. Questo teatro non durò che venti anni (1699 -1719), terminando coll’opera vigesima ottava 
intitolata: «La figlia che canta».  
In «Campiello della Malvasia Vecchia»  a San Fantino esis te un piccolo fabbricato, eretto nel 1869 
da Giorgio Casarini a ricordo della resistenza di Venezia contro l’Austriaco nel 1849. Esso consiste 
in una specie di loggia, ove sono disposte, in ordine architettonico, molte palle raccolte dal famoso 
bombardamen to, e vi si ammira in galvano -plastica il ritratto di Daniele Manin colla medaglia del 
«resistere ad ogni costo»,  coniata a memoria del decreto 2 aprile 1849.  
M  indice  
Manin (Ponte, Sottoportico, Calle)  a San Salvatore.  
Nel secolo XVI il Sansovino costrusse in questa situazione un palazzo pei Dolfin della «Ca’ 
Grande» , dai quali esso passò nei Pesaro, e quindi nei Manin. Il doge Lodovico Manin voleva 
rifabbricarlo di pianta, ma poscia ne conservò la facc iata dietro i consigli del p. Benedetto Buratti. 
Architetto dell’interno fu il Selva, il quale, se gli avvenimenti politici non vi ponevano ostacolo, 
doveva giungere colla rifabbrica fino al «Campo di S. Salvatore».  In questo palazzo pose il piede 
qual sem plice privato Lodovico Manin nel 1801 coi nipoti, e poco appresso lasciovvi la vita. La sua 
famiglia discese dalla Toscana, ove si rese celebre per generali e gonfalonieri. Indi nel 1312, per le 
fazioni dei Guelfi e dei Ghibellini, trapiantossi in Udine, e  finalmente in Venezia, al cui patriziato 
venne ammessa nel 1651. Lodovico Manin, benché ìmpari all’alto grado che sosteneva ed alle 
turbinose vicende dei tempi, fu uomo integerrimo e grandemente benefico. Ce lo dimostra il suo 
testamento, col quale lasciò  una sostanza di 100 mila ducati, perché il frutto di essa fosse impiegato 
parte nel mantener pazzi e parte nell’educare fanciulli abbandonati.  
Il palazzo Manin, quand’era dei Dolfin, fu teatro di molte feste per opera principalmente della 
compagnia della Calza, detta degli Accesi.  
E circa il medesimo, passato già nei Manin, leggiamo nei «Notatori»  di Pietro Gradenigo: 
«Noteremo che l’anno 1746 la notte del p.mo Aprile da mano incognita fu slanciato un globo 
incendiario in una stanza terrena del palazzo dei  N.N. U.U. dell’opulente famiglia Manin nella 
contrada di S. Salvatore, fra il bivio di ristrette strade, e più fabbriche, col diabolico fine 
d’accendere il fuoco, e distruggere tante suppellettili, e ricchezze si può dire incomparabili. Questo 
fuoco fu, p er providenza divina, non troppo tardi scoperto».  
Il «Ponte Manin»  dicevasi anche nel secolo XVI «Ponte della Riva del Carbon»,  come appare dalla 
legge seguente del Magistrato alle Acque: «Sia rifatto et alzato il Ponte della Riva del Carbon 
acciocché le B arche vi possino passare di sotto. 1574, 12 Gennaro».  
Manin (Campo)  a S. Luca.  
Vedi Daniele Manin . 
Manin (Rio terrà Istituto).  
Vedi Sabbioni . 
M  indice  
Marcello o Pindemonte (Ponte e Calle)  a S. Marina.  
Il prossimo palazzo, sorse per opera degli Anzelieri, venuti da Lucca nel secolo XIV, e soltanto in 
seguito passò in proprietà della famiglia Marcello. Nel Cod. 939, Classe VII della Marcian a sta 
scritto circa gli Anzelieri: «Fecero edificar el palazzo in contrà de S. Marina, qual hora è de cha 
Marcello, et fo del pare del dose Marcello». E nell’ «Elenco delle fabbriche fatte dai Lucchesi in 
Venezia» (Cod. 196, Classe VI della Marciana) abbiam o: «Casa al ponte di messer Giovanni 
Marcello per gli Anzelieri, 800 ducati».  Notisi che tale elenco si dice tolto dal «Giornal N. III, 
Carte I»  della Scuola del Volto Santo, secondo «una polizza fatta per mano del q.m m.r Zuane 
Marcello fu padre del seren is.mo Principe D. Nicolò, stava al ponte di S. Marina, in le chase che 
furono de Anzelieri».  Non è improbabile però che il doge Marcello, pel quale vedi Dose  (Calle, 
Corte, Fondamenta del), abbia fatto rinnovare il palazzo di cui parliamo. Rifabbricato sullo stile del 
Longhena, esso nel 1701 passò in proprietà della famiglia Pindemonte di Verona, ascritta a quella 
nobiltà fino dal 1409, e nel 1654 insignita di titolo marchesale da Carlo II duca di Mantova nella 
persona d’un Giovann i q. Giacomo, titolo riconosciuto dall’imperatrice Eleonora, che, con suo 
diploma 15 giugno 1676, nominò istoriografo imperiale il marchese Giovanni suddetto. Anche il 
Veneto Senato creollo, con decreto 15 novembre 1679, cavaliere di S. Marco, e gli destin ò il premio 
d’una collana e d’una medaglia d’oro. Per colmo d’onorificenze, la Repubblica ammise finalmente 
la famiglia Pindemonte al Maggior Consiglio nel 1782. Essa ampliò d’un’ala il suo palazzo di S. 
Marina, ove abitò lunga pezza il cav. Giovanni Pinde monte, ed anche, sebbene interrottamente, il 
cav. Ippolito, suo più celebre fratello. Ora il palazzo Marcello -Pindemonte è posseduto dai conti 
Papadopoli, che l’acquistarono l’anno 1808, ed in seguito lo ristaurarono.  
In palazzo Marcello a S. Marina morì i l 16 novembre 1508 il patriarca di Venezia Alvise Contarini, 
cognato di Francesco Marcello.  
M  indice  
Marco Foscarini (Calle)  ai Gesuiti.  
M  indice  
Martin  Novello (Corte)  a S. Giuseppe di Castello.  
Un «Martin Novello»  così si espresse nella Condizione dei suoi beni, presentata nel 1566 ai X 
Savii: «Mi atrovo havere una casetta posta in contrà de S. Piero de Castelo, a S.to Isepo, ne la qual 
habito con la m ia famegia».  
M  indice  
Martinengo dalle Palle (Calle)  a S. Marina.  
M  indice  
Memmo o Loredan (Calle)  a S. Luca.  
È laterale ad un antico palazzo, di stile  bizantino -lombardo, che, per quanto si ritrova, apparteneva 
anticamente ai Boccasi, e che diede ricetto al doge Jacopo Contarini dopo la sua abdicazione, 
successa nel 1280. Dai Boccasi esso passò in mano dei Zane, che v’ospitarono nel 1361 la corte del 
duca d’Austria. Appartenne quindi alla famiglia Corner, un Federico della quale v’albergò 
splendidamente nel 1363 Pietro Lusignano re di Cipro. Grato il re, faceva scolpire sul prospetto le 
proprie insegne, ed in premio d’aver ottenuto a prestito da Federico  Corner settantamila ducati, lo 
investiva d’un cavalierato ereditario, e del feudo di Castel Piscopia nel regno di Cipro. Questo 
palazzo, ove alloggiarono nel 1378 Valentina Visconti; nel 1389 Francesco Gonzaga, signore di 
Mantova; nel 1416 un fratello del  re di Cipro, e nel 1440 la figlia del marchese di Monferrato 
fidanzata a Giovanni Lusignano II, venne ristaurato nel secolo XVII da G. Battista Corner, padre di 
quell’Elena, che fu miracolo di scienza a’ suoi giorni, e che, insignita di laurea dottorale, morì in 
Padova nel 1684. Lucrezia, nipote della medesima, congiuntasi nel 1703 in matrimonio con G. 
Battista Loredan, appigionò una parte del palazzo di S. Luca alla famiglia Memmo, la quale altri 
stabili possedeva nei contorni. Perciò «Anzolo e fratelli M emmo»  notificarono nel 1740 d’abitare in 
parrocchia di S. Luca nel «solèr di sopra»  del palazzo posseduto dalla «N. D. Lucrezia Corner 
Piscopia consorte del N. U. G. Battista Loredan». Estintosi finalmente questo ramo dei Corner, il 
palazzo medesimo divenn e proprietà dei Loredani, donde passò in altre famiglie, finché nel 1867 
venne acquistato dalla Congregazione Municipale di Venezia, che, mediante cavalcavia, lo 
congiunse al palazzo Farsetti propria residenza, e nel 1881 vi praticò nuovi ristauri.  
Venendo  a parlare della famiglia Memmo, se la fa discendere dalla gente Memmia di Roma. 
Credesi che anticamente si chiamasse anche Monegaria e Tribuna, ed in tal caso avrebbe dato a 
Venezia quattro dogi. Produsse pure due vescovi, ed alcuni militari valenti, fra cui Girolamo, rettore 
a Schiatta nell’Arcipelago, tagliato a pezzi nel 1538 dagli Schiattesi perché non voleva arrendersi ai 
Turchi, ma poscia dai Turchi medesimi vendicato, i quali mandarono a fil di spada quegli isolani in 
pena d’aver ucciso il proprio d uce. Un Bartolammeo Memmo fu appiccato il 14 luglio 1470 fra le 
colonne rosse del palazzo ducale per avere sparlato del doge Cristoforo Moro, e per aver proferito 
segnatamente queste parole conservateci dagli «Annali»  del Malipiero: «Vegnimo diese a conseg io 
domenega che vien, et le corazzine sotto la veste, e amazemoli, comenzando da questo becco de 
Cristoforo Moro».  E d’una Isabella Memmo così scrive nelle sue «Memorie»  il mordace prete Carlo 
Zilli sotto il 14 ottobre 1780: «Morì per una stasi alla testa la N. D. Isabella Memo Berlendis. La 
sua morte fece un gran colpo e per esser ella una delle prime bellezze della città, e per esser 
mancata quasi all’improvviso, poiché senza sacramenti, e senza che il suo male fosse conosciuto, e 
per le contese fra i due  medici Perlasca e Fantuzzi, che furono alla cura, i quali con loro dispute in 
iscritto divertirono molto il paese. Il Perlasca arrivò a tale imprudenza sino a scrivere in sua 
giustificazione contro il Fantuzzi, che morì in forza del mercurio, dato in dose  eccedente a questa 
Dama per qualche incomodo di galanteria che aveva. N’era tanto persuaso che non ebbe difficoltà 
di scrivere questo tanto al marito di lei Andrea Memo, attualmente Bailo a Costantinopoli. Corsero 
per la città varie composizioni poetiche su questa morte, e su tali circostanze. Fra le altre si lesse 
un epigramma, degno dell’età dell’oro della latinità, nel quale si fa ch’ella dai Campi Elisi scriva 
al D. Perlasca, rimproverandolo della sua crudeltà, avendo così pubblicamente infamata la sua  
memoria».  Questo ramo dei Memmo oggidì è estinto.  
Della famiglia Loredan parlammo altrove. Vedi Loredan  (Corte e Calle).  
M  indice  
Mercanti (Calle dei)  in «Ruga Giuffa»,  a S. Maria Formosa.  
Lo stemma, e le sigle scolpite all’ingresso di questa Calle, nonché i catasti, danno a divedere che 
qui possedeva case la confraternita di S. Maria della Misericordia o dei Mercanti. Essa venne eretta 
nel 1261, sotto il titolo di Santa Mari a della Misericordia e di San Francesco, presso il chiostro dei 
Frari. Essendo il locale troppo angusto, ottenne nel 1434 dal Consiglio dei X di trasferirsi in qualche 
punto più adatto, ma, ciò malgrado, continuò nel primo soggiorno fino al 1570 in cui, su ccesse 
alcune discordie coi pp. Minori, si trasferì alla Madonna dell’Orto, fondendosi con un’altra pia 
società, pur essa composta di mercanti, che esisteva colà fino dal 1377 sotto la invocazione di San 
Cristoforo, ed incominciandosi ad appellare Confrate rnita di Santa Maria della Misericordia, di San 
Cristoforo e di San Francesco. L’edificio ove raccoglievasi è situato lateralmente alla chiesa di 
Santa Maria dell’Orto, e, secondo l’epigrafe che si legge sulla porta, venne ristaurato nel 1570. Esso 
oggidì serve ad oratorio del patronato pei ragazzi vagabondi sotto il titolo di Pio IX. La 
«mariegola»  della Scuola di S. Maria della Misericordia dei Mercanti conservasi in codice cartaceo 
nel nostro Archivio.  
Mercanti (Ramo, Corte, Calle dei)  a S. Eustachio.  
Questa Corte, la quale impartì il nome alle prossime località, veniva chiamata anticamente «Corte 
dei Trevisani mercanti de lana»,  e ritroviamo che nel 1661 possedevano stabili in essa «gli heredi 
di G. Antonio Trevisan mercante de lana» . Egli era figlio d’ Alessandro, e terminò i suoi giorni in 
parrocchia di S. Eustachio nel 1652. Questa famiglia, fornita di ricco censo, fu approvata cittadina 
originaria veneziana l’anno 1703.  
M  indice  
Mezzo (Calle di)  a S. Apollinare.  
Questa, ed altre strade di Venezia presero il nome dall’essere poste in mezzo ad altre strade laterali.  
Mezzo (Calle di)  in Ruga Giuffa, a S. Maria Formosa.  
Dalla patrizia famiglia Da Mezzo. Una «Chiara da Mezzo»  notificò nel 1566 ai X Savii  di 
possedere alcuni stabili «in la contrà di S. Maria Formosa, in Ruga Giuffa, in Calle de Ca’ da 
Mezzo». Essa apparteneva a patrizia famiglia venuta da Jesolo, che trovossi esclusa dal Maggior 
Consiglio al suo chiudersi, ma poscia vi fu riassunta all’epo ca della guerra di Chioggia in un 
Francesco, che abitava anch’egli a S. Maria Formosa. Si legge nelle memorie di questa famiglia che 
un Giacomo Da Mezzo venne eletto nel 1470 ambasciatore ad Ussun Cassan re di Persia, ma 
poscia, fattosi dispensare, andò am basciatore a Roma, e nel 1484 fu Provveditore di campo contro il 
duca di Ferrara; che un altro Giacomo nel 1571 morì gloriosamente combattendo alle Curzolari; che 
un Nicolò, soprannominato Palmeto, della colonia di Candia, sacrificò pur egli la vita colpit o da una 
palla di cannone nel 1656 sulla galera del generale Marcello; che finalmente un Francesco figliuolo 
di Nicolò, ed un Giorgio Da Mezzo non furono da meno nel rintuzzare l’orgoglio degli infedeli. 
Questa patrizia famiglia andò estinta nel 1797 in un  Francesco Maria q. Sebastiano, q. Giorgio, che 
cadde nella notte dal 12 al 13 aprile di quell’anno in bocca del rivo dell’Arsenale e che, estratto 
dall’acqua a merito dell’urbana custodia notturna della contrada di S. Biagio, poco dopo spirò nel 
casello d ella pattuglia medesima. Vedi Cicogna , «Inscr. Ven.» , VI. 
M  indice  
Misericordia (Sacca, Canale, Fondamenta, Campo, Ponte, Rio, Fondamenta della).  Sino dal 1308 
venne eretta una scuola dedicata a Santa Mar ia della Misericordia presso la chiesa abaziale del 
medesimo nome. In seguito ampliossi, e vi si aggiunsero uno spedale, ed una cappella. Senonché 
cresciuto il numero dei confratelli, essi nel 1534 commisero al Sansovino l’erezione d’un nuovo 
albergo più g randioso ed in seguito cessero il vecchio alla confraternita dei Tessitori di Seta. Il 
nuovo albergo, che scorgesi tuttavia presso il palazzo Lezze, ora Antonelli, è quello che diede il 
nome alle località di cui stiamo favellando. Esso nel 1806 consegnossi  al Militare, in mano del 
quale conservasi tuttora.  
Il «Ponte della Misericordia»  fabbricossi nel 1595, sotto la ducea di Marino Grimani, e quindi 
ristaurato dai fondamenti per cura di Pietro Barbarigo, figlio d’Agostino, provveditore di Comune.  
Sulla «Fon damenta della Misericordia»  restò ucciso in rissa nel 1627 Girolamo Pisani per opera di 
Agostino e Pietro fratelli Canal, che nol riconobbero, quantunque quella sera stessa avessero cenato 
insieme.  
Quanto alla «Sacca della Misericordia»,  vedi Sacca  (Ponte della).  
Misericordia (Calle, Ramo della)  a San Geremia.  
La Scuola Grande della Misericordia possedeva in questa situazione parecchie casette provenienti 
dal testamento di Pietro Agresti, priore dell’Ospitale di S. Lazzaro, 14 fe bbraio 1438, in atti 
Bartolammeo di Tommasi N. V.  
Anche Andrea Moranzon, con suo testamento 10 gennaio 1510 M. V. lasciò alla Scuola medesima 
alcune altre case ai Tolentini, presso il «Ponte del Gaffaro»,  e perciò una Calle colà posta conserva 
tuttavia il nome della «Misericordia».  
Per questa Scuola vedi l’articolo antecedente . 
M  indice  
Mocenigo Casa Nuova (Calle)  a S. Samuele.  
Nella contrada di S. Samuele nacque la partizione della patrizia famiglia Moce nigo in «Casa 
Vecchia»  e «Casa Nuova».  Il primo dei due rami così denominossi perché, mediante le divisioni 
famigliari, ebbe in sua esclusiva proprietà il più antico dei quattro palazzi Mocenigo sul «Canal 
Grande»,  cioè l’ultimo a man sinistra, il quale, a d onta della rifabbrica operatasi sullo stile del 
Longhena, conserva nell’interno alcuni indizii della sua vetustà. Il secondo ramo assunse il titolo di 
«Casa Nuova»  perché fu suo retaggio l’ultimo dei palazzi a mano destra, fondato in epoca più tarda, 
e, come si ha fondamento per credere, dopo il 1454; quindi rifabbricato in seguito sullo stile del 
Vittoria. Al ramo Mocenigo «Casa Nuova»  pervennero eziandio i due palazzi del centro, che 
marcano il decadimento dell’arte, e che nel 1579 non erano ancora comp iuti, come appare dal 
testamento di Giovanni Mocenigo.  
Nelle «Memorie»  del prete Zilli, altrove citate, abbiamo sotto il 17 settembre 1780: «Fu posto in 
libertà, dopo una relegazione di sette anni in punto nel castello di Brescia, il cav. Bastian 
Mocenigo,  Casa Nova S. Samuele. Tale castigo se lo aveva tirà adosso per le sue pubbliche 
dissolutezze contro natura, per le quali, essendo a Parigi, fu anche messo in arresto dalle guardie, 
però colla scusa di non conoscerlo, e lasciato poi subito in libertà. La s ua relegazione cominciò col 
giorno appunto che era per portarsi a Vienna, alla qual Corte era stato eletto ambasciatore».  Di 
questo Sebastiano Mocenigo, e delle sue inclinazioni pederastiche, parla anche il Casanova nelle 
sue «Memorie».  
Lo Zilli scrive pur  anche sotto il decembre 1780: «La N. D. Pisana Mocenigo, figlia del Cav. Zuane 
Mocenigo Casa Nova, maritata da pochi mesi con Alvise Mocenigo, suo cugino germano, figlio del 
cav. Bastian, esce d’improvviso dalla casa del marito, e va a ritirarsi nelle Pin zochere a S. 
Gioachino a Castello, ove, entrata appena, comincia a fare degli atti al foro ecclesiastico per 
provare la nullità del suo matrimonio. Cosa che per niente sorprese il paese, mentre 
universalmente n’era stato fatto il pronostico».  
I tre palazzi  Mocenigo della «Casa Nuova a San Samuele»,  allorquando nel 1788 Alvise Mocenigo 
fu creato Procuratore di S. Marco, messi in comunicazione fra loro, presentarono alla festa ben 
quaranta ampie stanze magnificamente addobbate nel breve spazio di sette ore.  
In uno dei predetti palazzi abitò Anna di Shrewsbury, moglie del conte Tommaso d’Arundel, 
maresciallo d’Inghilterra, frequentando la casa della quale, ove convenivano alcuni ministri esteri, 
Antonio Foscarini fu accusato di propalare i secreti della Repubbl ica, e perciò nel 1622 condannato 
a morte, quantunque poscia fosse dichiarato innocente. Nel palazzo medesimo abitò lady Mary 
Wortley Montagu, nonché lord Byron, tenendosi presso, come sultana favorita, la bella Margherita 
Cogni, moglie d’un fornaio. Qui e gli compose i primi canti del «Don Giovanni»,  il «Beppo»,  una 
parte della tragedia «Marin Faliero»,  il «Sardanapalo»,  e le «Visioni del Giudizio».  Qui pure ospitò 
il poeta Tommaso Moore.  
M  indice  
Mocenigo  Casa Vecchia (Calle, Ramo)  a San Samuele.  
Vedi Mocenigo Casa Nuova  (Calle).  
Nel palazzo Mocenigo «Casa Vecchia»  venne ospitato nel 1574 Emmanuele Filiberto principe di 
Savoia, in fede di che fu posta un’epigrafe m oderna sulla facciata del palazzo risguardante il «Canal 
Grande».  
Qui pure abitò l’infelice filosofo Giordano Bruno, invitato con replicate istanze ed offerte da 
Giovanni Mocenigo, che poscia tradillo, e s’adoperò per darlo nelle mani del Sant’Uffizio il 2 3 
maggio 1592.  
Il ramo «Mocenigo Casa Vecchia»  si estinse nel 1864 in un Alvise di Alvise I.  
M  indice  
Modena Gustavo (Calle).  
Vedi Gustavo Modena . 
M  indice  
Mondo Novo (Ponte, Sottoportico, Calle del)  a S. Maria Formosa.  
Pensano il Dezan ed il Berlan che qui resti memoria della famiglia Mondonovo, da cui uscì la 
moglie d’Apostolo Zeno. Ma nulla ci fa sapere che questa famiglia abbia qui abitato, o posseduto 
degli stabili, e scorgiamo invece nella Descrizione della contrada di S. Maria Formosa pel 1740 che 
nella «Calle del Mondo Novo»  esisteva il «Bastion del Mondo Novo»,  condotto da «Mattio e fratelli 
Colletti, detti Qu aresima»,  i quali pagavano pigione a varii comproprietarii. E si legge nella 
«Mariegola»  dei «Luganegheri»  (manoscritta presso il Civico Museo) che fino dal 1590 un 
«Bortolo Scagiante»  teneva a S. Maria Formosa un «magazen»  chiamato «el Mondo Novo».  Ora è 
probabile che dall’insegna di questo magazzino, o spaccio di vino, abbiano derivato il nome le 
vicine località.  
Troviamo nei Notatori del Gradenigo: «4 marzo 1772. Fu a pericolo di fuoco grande la notte scorsa 
la grande taverna, o dicesi magazzino, chiamat a del Mondo Novo, a S. Maria Formosa. Con tutto 
ciò le fiamme incenerirono alquanti mobili riservati perché impegnati dai bevitori. Fatalità volle 
che, accorso con altri un fabbro vicino appellato Giuseppe Sala, restò morsicato in una gamba dal 
cane della Guardia Notturna».  
Presso il «Ponte del Mondo Novo»,  sopra il rivo, havvi una casa nella cui facciata scorgonsi due 
circoli di macigno, entro i quali sono scritti due motti, o vuoi dir sentenze, greco l’uno e l’altro 
latino.  
M  indice  
Morosina de la Regina (Calle).  
Vedi Pignoli  (Campiello e Calle dei).  
M  indice  
Morosini e Pisani (Calle stretta)  a S. Stefano.  
È prossima ai due  palazzi Morosini e Pisani. Il primo sorgeva in antico di stile moresco, come 
attestano alcune finestre del cortile interno. Era tutto dipinto esteriormente da Antonio Aliense, ma 
nella rifabbrica avvenuta nel secolo XVII queste pitture scomparvero, e, per  riportare le parole del 
Boschini, «furono cambiate con tanti sassi».  La facciata di fianco fu ridotta dal Selva al finire del 
secolo trascorso. In queste soglie abitò Francesco Morosini, che, per le sue insigni vittorie riportate 
sopra i Turchi nel Pelopo nneso, venne chiamato il Peloponnesiaco. Datosi fino dalla sua giovinezza 
al mestiere dell’armi, egli si rese famoso per la conquista di più che 37 piazze fortificate, 
pell’acquisto di oltre 1360 cannoni, e per la schiavitù, o morte, di quasi 200.000 nemic i. Nel 1688, 
essendo supremo comandante nel golfo d’Eubea, ricevette il berretto ducale. Vissuto sul trono anni 
cinque e mesi nove circa, venne a morte nel 1694 in Napoli di Romania. Colà rimasero i di lui 
visceri, ma il corpo imbalsamato fu trasferito a V enezia, e sepolto nella chiesa di S. Stefano. Nel 
palazzo che gli apparteneva, insieme all’armi, trofei, vessilli, ed altre spoglie di guerra si conserva il 
di lui busto in bronzo, che la Repubblica fece fondere, e che conservavasi nelle sale del Consiglio  
dei X.  
In palazzo Morosini a S. Stefano il 19 febbraio 1709 si diede una splendida festa di ballo a Federico 
IV re di Danimarca, essendosi costrutta una strada coperta che dal «Canal Grande»  arrivava al 
palazzo a cagione dell’abbondante neve cadente allor a dal cielo. La grande illuminazione, il grande 
sfarzo d’addobbi delle stanze, il ricco vasellame, e la sontuosità delle mobiglie fecero conoscere le 
dovizie e la magnificenza del casato. Il ballo continuò per più ore dopo la mezzanotte.  
Del secondo palazz o diremo più innanzi. Vedi Pisani  (Campo).  
M  indice  
Morosini Francesco (Campo).  
Vedi S. Stefano . 
M  indice  
Mosto o dei Colori (Calle)  a S. Leonardo.  
Appare da una delle «mariegole»  appartenenti alla Scuola di S. Maria della Misericordia (an. 1318 -
1403) che fra i nobili ascritti a quel pio sodalizio figurava un «Gasparo Mosto»  da S. Leonardo.  
La p atrizia famiglia Da Mosto venne in tempi antichissimi da Padova, oppure, secondo altri, da 
Oderzo. Un Alvise Da Mosto si rese celebre per le sue lunghe peregrinazioni. Egli di 22 anni avea 
solcato più volte il Mediterraneo, e visitato le Fiandre. E per le Fiandre nuovamente partiva l’8 
agosto 1454 sopra una flotta capitanata da Marco Zeno. Avendosi però dovuto fermare per tempesta 
allo stretto di Gibilterra, vi ritrovò l’infante D. Enrico di Portogallo, che invitollo a scoprire le coste 
africane. Con una ca ravella quindi, armatagli dal principe, fece vela il 22 marzo 1455, e, toccata 
Madera, passò alle Canarie; indi, volgendosi al Capo Bianco, visitò l’ampia foce del Senegal, e 
s’accingeva a doppiare il Capo Verde, quando, incontrato un Antonio Usodimare gen ovese, con 
esso lui accompagnossi, e si spinse fino alle foci del Gambia, che avrebbe rimontato senza 
l’accoglimento ostile degli abitanti, ed il malcontento dei marinai. Riportatosi all’anno seguente, 
scoprì le isole del Capo Verde, e rimontò le foci del Gambia per 70 miglia. Indi giunse, spingendosi 
a mezzodì, verso il Rio Grande, dopo cui tornò in Portogallo. Alvise da Mosto scrisse egli stesso 
una relazione dei proprii viaggi. La famiglia Da Mosto vanta pure un Vittore nel 1701 Governatore 
di nave, nel 1708 Almirante delle navi, e nel 1709 Provveditore a S. Maura, il quale, accesosi il 
fuoco alle munizioni della sua nave, saltò in aria con altre 260 persone, e miseramente perì, essendo 
giunto all’anno trentesimo della sua età.  
Perché poi la «Calle Mosto»  a S. Leonardo si chiami anche «dei Colori»,  vedi Colori  (Calle dei).  
M  indice  
Muazzo (Calle, Ramo Corte, Corte)  in «Barbaria delle Tole».   
Un ramo della patrizia famiglia Muaz zo nella «Temi Veneta»  pel 1796 è contraddistinto col titolo di 
«Muazzo in Barbaria delle Tole».  Esso abitava in uno dei due palazzi, che guardano colla facciata il 
rivo di S. Giovanni Laterano, e che, secondo lo Stringa, vennero fondati, verso lo spuntare  del 
secolo XVII, dai Giustiniani.  
La famiglia Muazzo passò a Venezia da Torcello nell’ottavo secolo coi Querini, Gussoni, ed altri. 
Si fa menzione nel 1168 d’un Antonio Muazzo che rifabbricò la chiesa di San Paterniano. Parte di 
questa famiglia passò nel secolo XIII con le colonie nobili in Candia ed appunto un Francesco 
Muazzo, nato in quell’isola, ribellossi nel 1364 contro la madre patria, facendo uccidere Giorgio, 
figlio di Giacomo suo fratello, in vendetta che questi erasi conservato fedele alla Repub blica. La 
linea di Candia produsse pure un G. Antonio nato nel 1621, il quale si rese celebre come letterato, e 
lasciò alcune opere inedite di patrio argomento, nonché un altro G. Antonio, uomo violento, che 
uscito una fiata dalla città co’ suoi bravi, s’a bbatté nel Casarini, suo fiero nemico, seguito da un solo 
servitore per nome Gianni. Vederlo e comandare ai bravi d’ucciderlo fu un punto solo. Ma il 
Casarini, benché in più parti ferito, ebbe tempo di chiamare Gianni in suo aiuto, che scaricò il 
fucile, e  colpì il Muazzo. Ambidue quindi i due avversarii furono riportati malconci in città, ove il 
Muazzo, quattro giorni dopo il fatto, successo nel 1636, dovette soccombere. Qui si narra un bel 
tratto del Muazzo medesimo. Imperciocché prossimo a spirare, volle  a sé il Gianni, e commendatolo 
per aver difeso il padrone, lo regalò, confessandosi colpevole, e supplicando la giustizia a non 
procedere né contro il fido servo, né contro il Casarini. Quest’ultimo poté in seguito riaversi dalle 
riportate ferite.  
Dalla f amiglia Muazzo uscirono pure un Luca vescovo di Caorle, e varii coraggiosi militari nelle 
lunghe guerre sostenute dai Veneziani contro i Turchi.  
Muazzo (Calle)  ai Ss. Apostoli.  
Vedi Manganer . 
M  indice  
Muneghe (Calle delle)  a S. Alvise.  
Da case che, come si può scorgere nei catasti, erano qui possedute dalle monache Agostiniane di S. 
Alvise.  
In «Calle delle Muneghe»  a S. Alvise, al N. C. 2888, corrispondente al N. A. 3281, a bitava quel 
povero pazzo Matteo Lovat, calzolaio, nato in Casale di Soldo, il quale, spinto da mania religiosa, 
dopo aversi completamente evirato e dopo aver tentato di crocifiggersi nel bel mezzo della «Calle 
della Croce»  in «Birri»  a San Canciano, finalm ente nel giorno 19 luglio 1805 messosi a nudo, 
cintosi il capo di spine, e fattasi con un coltello la ferita nel costato, inchiodossi crudelmente ad una 
croce, attaccata per mezzo di fune ad una trave vicina alla finestra della sua abitazione, donde si 
spinse fuori penzoloni per dare spettacolo del proprio martirio ai passanti. Tolto di là e curato, morì 
l’anno seguente nell’ospitale dei pazzi a San Servolo. Vedi Ruggeri: «Storia della Crocifissione di 
Matteo Lovat da se stesso eseguita. Venezia, Fracasso, 1814».  
Muneghe (Corte delle)  alla Celestia.  
Dal prossimo ex convento di monache Cistercensi. Vedi Celestia  (Campo ecc. della).  
Muneghe (Corte delle)  a S. Marina.  
Da case che appartenevano al monastero di San Lorenzo. Leggesi  nel catastico del medesimo: 
«Santa Marina. Possiede il Monastero in questa contrada case X con Corte in mezzo, detta Corte 
delle monache, et cava d’affitto d. 226. Scritture non si sono sino hora trovate».  
Muneghe (Sottoportico e Corte delle)  a San Mauriz io, sulla «Fondamenta Corner Zaguri».   
Le monache di San Maffio di Mazzorbo notificarono nel 1564 ai «Sopraintendenti alle Decime del 
Clero»  di possedere «24 case in contrà di San Mauritio, appo la casa nova del mag.co m. Zorzi 
Corner» con altre al «Ponte di Ca’ Malatin»,  ed altre in «Campo di S. Mauritio».  Sopra 
quest’ultime havvi tuttora una lapide donde s’impara che nel 1320, le monache comperaronle dalla 
plebania di S. Maurizio, e quindi le ristaurarono nel 1762 sotto l’abbadessa Marianna Manzoni.  
Maria  Canal, Richelda Zancarolo, e Maria da Zara ottennero nel 1218 da Stefano Natale, vescovo di 
Torcello, un’antica chiesa posta nell’isola di Costanziaco, e sacra a San Matteo, o San Maffio, 
coll’intendimento di fondarvi appresso un monastero di Benedettine.  E dopo alcuni litigi lo 
fondarono in effetto, avutone permissione dal pontefice nel 1233. Tuttavia, siccome Costanziaco 
veniva sempre più corrosa dall’acque, e l’aere n’era malsano, si stabilirono a Mazzorbo, ove 
edificarono un’altra chiesa, pur essa sacr a a San Maffio, della quale pose la prima pietra Alerone, 
vescovo di Torcello, come egli stesso ebbe ad attestare in un pubblico documento del 1298. Nel 
1469 le monache di San Maffio, che fino allora avevano obbedito agli abati cistercensi della 
Colomba, v ennero sottoposte ai patriarchi. Nel 1521 si concentrarono con esse anche le poche 
religiose del rovinoso monastero di S. Margarita di Torcello. Ora più non esistono i loro edificii.  
Muneghe (Corte delle)  ai Miracoli.  
La muraglia merlata e la bella porta archiacuta con sopra scolpito lo stemma della famiglia Amadi, 
antichi proprietari delle case vicine, consistente in un uccello che posa sul più alto di tre monticelli, 
danno a questa corte un aspetto grandioso. Eravi nell’interno una magnifica «vera» di po zzo recante 
anch’essa lo stemma degli Amadi, vera pur troppo levata di posto, e venduta nel 1885. Fu in questa 
Corte, e precisamente accanto il pozzo, che veneravasi la miracolosa immagine della Vergine, per 
collocare degnamente la quale si costrusse posci a, a merito degli Amadi, e d’altre famiglie, il bel 
tempietto di S. Maria dei Miracoli. Vedi Miracoli  (Calle ecc. dei). La Corte medesima, che 
anticamente chiamavasi di «Ca’ Amadi»,  si disse poscia delle «Muneghe»,  essendo le case degli 
Amadi passate in proprietà delle monache dei Miracoli, le quali, come troviamo scritto, ne 
appigionavano una nel 1661 a «Tommaso Tasca»,  ed un’altra a «Vettor Pozzo».  
Muneghe (Calle, Corte, Ramo delle)  a San Samuele.  
Da tempo immemorabile esist eva in parrocchia di San Samuele un piccolo oratorio sacro a Santa 
Susanna, presso il quale nel 1485 si trasferì la confraternita di San Rocco. Essa voleva riedificarlo 
in forma di chiesa, ed a tal fine comperò alcune prossime case, inservienti ad uso di p ostribolo. Ma 
poscia, mutato consiglio, di là allontanossi nel 1488, e cesse il tutto ad una conversa, per nome 
Chiara, del monastero di S. Margarita di Torcello allora cadente, spedita da quelle monache per 
ritrovar loro un ricovero in Venezia. La convers a, coll’aiuto d’alcuni gentiluomini, s’accinse senza 
indugio ad edificare ove sorgeva l’oratorio di S. Susanna una chiesa novella, ed un convento. 
Perché poi solenni ne fossero i principii, scelse il giorno del Venerdì Santo, in cui, il padre 
Benedetto Sig nori, genovese, predicatore della vicina chiesa di Santo Stefano, terminata la 
Passione, ed inalberato il crocefisso, portossi, seguito da tutti i padri Agostiniani, al luogo 
disegnato, e fece erigere una cappella di tavole, che trasformossi ben presto in una chiesa dedicata 
ai SS. Rocco e Margarita, per costruire la quale si pose la prima pietra ai 22 aprile dello stesso anno 
1488. Era terminato anche il convento quando le monache di S. Margarita di Torcello, riattate le 
fabbriche che possedevano in quella  isola, ricusarono di venirlo ad abitare. Vuoto quindi sarebbe 
rimasto, se Stella, vedova d’un Marco Balanzan, non vi si fosse rinchiusa, ed, unita a suor Chiara, 
non vi avesse attirato altre seguaci a vivere sotto la regola di S. Agostino, dotando l’istit uto di tutti i 
suoi beni, e divenendone la prima superiora. Dopo la soppressione del 1810, la chiesa dei SS. Rocco 
e Margarita, che era stata rinnovata alla metà del secolo XVII, restò chiusa, ed il convento fu per 
alcuni anni Casino Filarmonico, finché ne l 1822 divenne sede della Casa d’Educazione Femminile, 
fondata dal sacerdote Pietro Ciliota, al cui uso destinossi anche la chiesa.  
Muneghe (Calle, Corte delle)  a S. Ternita.  
Da case di proprietà delle monache del «Corpus Domini»  (Descrizione della contra da di S. Ternita 
pel 1661).  
Muneghe (Calle delle)  a S. Benedetto.  
Né i catasti, né le memorie dei nostri conventi valsero a farci scoprire quali monache ricordi col suo 
nome questa Calle. Vegga altri se meglio di noi potesse riuscire nell’intrapresa.  
M  indice  
Muneghette (Calle delle)  a San Martino.  
Qui abitavano fino dal 1427 alcune donne del terzo ordine di San Domenico. Ad esse si unirono nel 
1616 alcune altre religiose del medesimo ordine, che abitava no in una casa ai SS. Apostoli. Nel 
1649 ottennero di erigere una piccola chiesa dedicata a S. Maria del Rosario, e poscia si ridussero a 
perfetta comunità, stabilendo di non ammettere nel loro consorzio che vergini, e sottoponendosi nel 
1749 al juspatrona to ducale. Dopo la loro soppressione, i locali da esse occupati servirono per anni 
parecchi ad uso del militare, ed ora furono comperati dalla Congregazione di Carità, e ristaurati 
affine di concentrarvi i ricoverati d’alcuni piccoli ospizi sparsi per la c ittà, divenuti rovinosi.  
Muneghette (Campiello, Calle, Rio delle)  al Gesù e Maria.  
Dal convento d’Agostiniane del Gesù e Maria, ora convento di Servite Eremitane col titolo 
dell’Addolorata. Vedi Gesù e Maria  (Calle del).  
M  indice  
Mussato o Tasca (Calle)  a S. Giuliano.  
Questa strada porta i nomi suddetti perché è prossima al palazzo Tasca, il quale negli ultimi tempi 
della Repubblica era tenuto a pigione dalla famiglia Mu ssato. Essendo stato l’11 settembre 1795 
eletto Procuratore di S. Marco Sebastiano Giulio Giustinian, cognato di Giulio Antonio Mussato, si 
legge che la festa relativa, con bella illuminazione e generosa dispensa di pane, vino e danaro al 
popolo, si fece n el palazzo abitato dai Mussato a S. Giuliano, come luogo più comodo per la sua 
situazione. I Mussato continuarono ad abitarvi fino al 1796, poiché nella «Nota di tutti gli affittuali 
di Case e Botteghe della Contrada di S. Giuliano, fatta per ordine degli Ill.mi Sig.ri Deputati et 
Aggiunti sopra la Provvision del Denaro, e Savio Cassier attuale et uscito, giusta al Decreto 30 
giugno 1796»  si scorge che il «N. U. Giulio Antonio Mussato»  aveva in quell’anno terminato 
l’affittanza coi «N. U. Zuane e Roberto Pa pafava»,  allora padroni del palazzo Tasca, e che era 
subentrato nell’affittanza medesima il «marchese Rangoni».  
La famiglia Mussato trovasi nei fasti così di Padova, come di Vicenza, ed è celebre per Albertino 
storico e poeta, pubblicamente incoronato in P adova nel 1315. Un ramo di essa, trasportatosi a 
Venezia, venne ammesso al Maggior Consiglio nel 1776.  
Del palazzo e della famiglia Tasca diremo altrove. Vedi Papafava o Tasca  (Fondamenta).  
M  indice  
Muti o Baglioni (Calle)  a S. Cassiano.  
In fondo a questa calle scorgesi un grandioso palazzo, eretto, secondo Pietro Gradenigo nei suoi 
«Casi memorabili Veneziani»,  l’anno 1602 dalla famiglia Muti. Lo Stringa, che pubblicò  la 
«Venezia»  del Sansovino colle sue aggiunte nel 1604, ne dà i cenni seguenti: «Ma tra i più notandi 
palazzi che sieno fra terra deve essere posto quello dei Muti a S. Cassiano, il quale, fabbricato in 
questi ultimi anni, è veramente edificio stupendo e singolare, ma tanto più meraviglioso 
apparirebbe a tutti se sopra il Canal grande fosse stato fabbricato».  Da ciò si rileva il grosso 
farfallone del Quadri, del continuatore del Berlan, e d’altri, che fanno eretto questo palazzo nel 
secolo XV. Esso, sul de clinare del secolo XVII, passò in proprietà degli Acquisti, e sul principio del 
XVIII in quella dei Vezzi. Finalmente nel 1750 venne acquistato dai Baglioni. Quando era dei 
Vezzi venne il 23 febbraio 1736 M. V. in parte incendiato, avendosi acceso il fuoco  in una prossima 
casa, perciò rimasta distrutta, di proprietà dell’avvocato Angelo Tirabosco, nell’occasione che un 
certo Tolotta, il quale v’abitava, solennizzò, mediante festini, le nozze della propria figlia Caterina 
con Giovanni Cabrini. Il palazzo med esimo albergò poco dopo Francesco d’Este duca di Modena, 
esule dai propri stati, colla di lui famiglia. Un «Diario Veneto»  (Codice 58, Classe XI della 
Marciana) racconta che il 4 ottobre 1742, «all’ore ventitrè circa, giunse in Venezia Francesco 
d’Este duc a di Modena, cacciato da’ suoi stati dalla regina Teresa d’Ungheria, e dal duca di 
Savoia, re di Sardegna, per aver tenute le parti della Spagna. Prima della sua venuta era già 
capitato in Venezia stessa il principe ereditario suo figlio colla moglie princ ipessa di Massa. 
Alloggiano tutti in contrada di S. Cassiano in un palazzo del N. U. Zuane Co. Vezzi, che pochi anni 
prima erasi abbrugiato, e che appena era terminato di rifabbricarsi quando venne il sud. Duca. 
Condusse seco anche la moglie della casa d’O rleans, ch’era una principessa grassa e grossa 
straord.te e che fu portata al suo appartamento in seggetta. Pagò il duca per detto palagio d. 1000 
all’anno di affitto. Aveva numerosa corte, ma non molto bene vestita, e fu collocata per la maggior 
parte in alcune case adiacenti in detta contrada di S. Cassiano».  
Della famiglia Muti abbiamo parlato nell’articolo antecedente. Quanto alla famiglia Baglioni, 
venuta dal Milanese, essa esercitava in Venezia, fino dal secolo XVII, l’arte tipografica, poiché un 
Paolo Baglioni, nato nel 1606, era, secondo i Registri dell’ «Avogaria»,  stampatore con bottega da 
libri in «Merceria»  di S. Salvatore, all’insegna dell’ «Aquila Nera».  Egli sostenne la carica di 
Guardian Grande della Scuola di S. Teodoro, di S. Fantino, dei Car mini e del Rosario. Dalla moglie 
Elisabetta Bergonzi ebbe cinque figli, cioè Tommaso, G. Antonio, Francesco, Giuseppe e G. 
Battista, che il 28 marzo 1684 furono approvati cittadini originarii. G. Battista venne poscia 
ammesso al patriziato coi discendenti nel 1716. La famiglia Baglioni vanta alcuni soggetti che si 
distinsero nella carriera ecclesiastica.  
M  indice  
Macello (Calle del)  a S. Giobbe.  
«Ordinatasi dal Governo la concentrazione dei macelli sparsi  di castrati, vitelli, e suini, il 
proprietario del vecchio macello di bovini sig. Rebustello offerse di concentrarli, dilatando il 
proprio di S. Giobbe. Accoltasi la proposta, si eseguiva in sette mesi d’inverno il lavoro, e venne 
consegnato al Comune inq uilino il 4 maggio 1842. L’estensione dell’area è di campi due trevigiani. 
L’importo della spesa fu di lire 300.000. Posto in capo alla strada di Cannaregio sulla laguna, 
isolato da fabbriche, ha bel coperto esteriore, e la fronte nobilmente ornata. Quivi nulla è negletto 
di quanto può essere necessario a salvezza dei riguardi di polizia medica. L’ingegnere fu il sig. 
Cappelletto. Il Salvadori vi provvide con maestria ai comodi, e vi dispose copia grande di acqua, 
mercé l’artificio dei giuochi». Tanto il Fo ntana nel suo «Manuale ad uso del Forestiere in 
Venezia».  Il nostro macello fu di fresco ristaurato.  
M  indice  
Madonnetta (Calle, Ponte, Calle del Traghetto, Traghetto della)  a S. Polo.  
Per queste, ed alt re località d’egual nome, vedi Carmine  (Ponte del).  
Nel secolo XV il «Ponte»  e la «Calle della Madonnetta»  a S. Polo eran chiamati eziandio di «Ca’ 
Pisani»  pegli stabili posseduti anticamente da questa famiglia, tuttora uniti d a un arco sopra cui 
scorgesi lo stemma Pisani. Fin d’allora poi l’immagine della Beata Vergine esisteva sul Ponte, 
poiché si ritrae dalle «Raspe»  che Andrea Dandolo uccise nel 1393 Andrea Bragadin «in contracta 
S. Apollinaris, in calli de cha Pisani, ad Po ntem Virginis Mariae».  E prima, come narra il Sanudo 
nelle sue Vite dei Dogi, Giovanni Majoni, orefice, il quale andava per la città distruggendo le 
immagini di Nostra Donna, venne frustato, con sentenza 25 novembre 1364, in varii luoghi ove 
aveva commesso  il delitto, fra cui «sotto il portico di S. Polo, avanti al Ponte di Casa Pisani».  
Anche in epoca recente l’immagine della B. V. al «Ponte della Madonnetta»  a S. Polo venne 
nottetempo manomessa ed ora più non esiste l’altarino.  
Al «Traghetto della Madonne tta», il 5 agosto 1582, vennero ferite due monache converse del S. 
Sepolcro, l’una sulla testa, e l’altra sopra un braccio, per causa, dicesi, d’amore, e gelosia. Un D. 
Rossi da Cividale del Friuli, autore del fatto, fu bandito in assenza dal Consiglio dei  X con confisca 
di 100 ducati applicabili a beneficio del monastero del S. Sepolcro, e con comminatoria di 
decapitazione ove fosse caduto in mano della giustizia.  
M  indice  
Maffioletti (Ramo Corte, Corte)  in «Birri»,  a S. Canciano.  
Si chiamavano queste strade «Calle»  e «Corte del Fruttarol»,  e presso alle medesime nel 1713 un 
«Antonio Maffioletti»  teneva a pigione una casa, ed una bottega da fruttajuolo con due prossimi 
magazzini. Probabilmente i discenden ti d’Antonio si dedicarono a qualche più civile professione, 
nominando l’Anagrafi Sanitaria pel 1761 un «Paolo Maffioletti»  fra i cittadini domiciliati in 
parrocchia di S. Canciano.  
M  indice  
Magazén (Call e del)  a S. Benedetto.  
Ecco come il Boerio nel suo «Dizionario del Dialetto Veneziano»  definisce il «magazen»,  o 
magazzino: «Bottega dove si vende vino al minuto, e dove ai tempi veneti si ricevevano effetti in 
pegno, pei quali ritraevansi due terzi in da naro, ed un terzo in vino pessimo, detto appunto Vin da 
pegni». I «Magazenieri da vin» avevano Scuola di divozione, secondo la «Guida»  del Coronelli 
(edizione del 1700), in chiesa di S. Salvatore, sotto il patrocinio di S. Nicolò vescovo di Bari. Le 
loro b otteghe erano per l’addietro, molto più che adesso, teatro di tresche scandalose tanto nel 
carnovale, quanto negli altri tempi dell’anno, del che fanno fede varii autori, e fra gli altri il Dotti, il 
quale nella sua satira intitolata: «La Quaresima»,  lasciò scritto:  
Altri vanno ai magazzini  
Dove mai non è penuria  
D’appostati camerini  
Per ricovro alla lussuria.  
Più d’una strada di Venezia trasse il nome da siffatte botteghe.  
Scrive il Gradenigo nei suoi «Commemoriali»:  «Le càneve da vino più magnifiche in Ve nezia 
inservienti a luoghi pubblici, ossiano Magazzini, sono quelle situate a S. Girolamo, alla Ca’ D’oro a 
S. Sofia, et alli Incurabili. Per altro la botte più grande attenente a simili taverne sta nel magazzino 
contiguo ai SS. Giovanni e Paolo perché con tiene assai più di bigonzi 23, e secchi 13 di vino».  
M  indice  
Maggia (Corte).  
Vedi Majo . 
M  indice  
Maggioni (Calle)  a S. Maria  Nuova.  
Hanno i Registri Sanitari: «A dì 31 ottobre 1750. Sig.r Alessandro Maggioni del Sig.r Nicolò, 
d’anni 32, da tabe polmonica da molto tempo, morto all’ore 9, medico Pizzi — S. Maria Nuova».  
Anche in un elenco di mercadanti Veneziani, posto in append ice al «Libro d’Oro»  del 1781, trovasi 
un «Giovanni Maggioni»  da S. Maria Nuova.  
M  indice  
Maggiore (Fondamenta presso Corte, Fondamenta Corte, Corte, Ramo Corte)  a S. Nicolò.  
La «Corte Maggiore»  sembra aver avuto questo nome comparativamente ad altre Corti di Venezia, 
assai meno larghe ed estese.  
Anche a S. Leonardo havvi una «Calle Maggiore»,  la quale conduceva ad una Corte che era 
contrassegnata col medesimo nome forse per la sua ampiezza primitiva.  
M  indice  
Magno (Calle)  a S. Ternita.  
Dall’antico palazzo Magno, che poscia servì ad uso della fabbrica di conterie Pitteri. La famiglia 
Magno venne, come si crede, da Oderzo nel 598, oppure nel 905, produs se tribuni, fabbricò, 
secondo alcuni, nel 912 la chiesa di S. Vito, e sempre fece parte del Consiglio. Un Giovanni Magno, 
parroco di S. Simeone Apostolo, restò eletto nel 1306 vescovo d’Equilio. Uno Stefano, nato poco 
dopo il 1499, raccolse in sua casa cel ebre museo, e fu scrittore d’una cronaca e di annali Veneziani. 
In chiesa poi di S. Ternita ebbero sepoltura, con epigrafi illustrate dal Cicogna, Michele Magno che 
combattè contro i Turchi, sostenne quindi varie cariche civili, e finì di vivere nel 1720; Stefano, 
fratello di Michele, che più volte appartenne alle «Quarantie»,  e chiuse i suoi giorni nel 1724; 
nonché Giovanni, nipote dei due precedenti, eloquente «Avogador di Comun»,  morto nel 1757. I 
Magno si estinsero in un Marco q. Stefano nel 1852.  
In «Calle Magno»,  e precisamente fra il palazzo Magno ed il palazzo Manolesso, esisteva, per 
quanto scrive il Cicogna, l’ospitale delle Boccole, così detto dal cognome della nobile famiglia 
fondatrice.  
M  indice  
Mainetti (Sottoportico)  a S. Nicolò.  
Leggasi, come nel Paganuzzi e nel Quadri, «Mainenti»,  poiché la Descrizione della contrada 
dell’Angelo Raffaele pel 1740, sotto la cui giurisdizione si ritrovava anche anticamente questa 
strada, ci fa edotti che qui abitava un «Gio. Batta Mainenti»  in una casa di «Franc.co Patarol» . Egli 
probabilmente apparteneva alla famiglia cittadinesca Mainenti, della quale troviamo in parrocchia 
dell’Angelo Raffaele anche posteriori memorie, annoverando l’Anagrafi Sanitaria pell’ anno 1761 
fra i cittadini domiciliati in quella parrocchia un «Antonio Mainenti», e leggendosi nei Necrologi 
del magistrato medesimo: «23 dicembre 1763. Gio. Maria dell’Ill.mo Antonio Mainenti, di mesi 28, 
da varole, g.ni 20 - s. Raffaele».  Questa famiglia  era però diversa dall’altra del cognome medesimo, 
che produsse un Alvise, eletto nel 1483 secretario dei X e che si estinse in tempi anteriori.  
M  indice  
Majo (Corte del)  a S. Apollinare.  
Malamente il co ntinuatore del Berlan fa derivare questa denominazione da «majo»  (maglio o 
mazzapicchio) oppure da «maggio»  (ferriera, o luogo delle fornaci dove si cola e lavora la vena del 
ferro). La Corte indicata è detta, nella Descrizione della Contrada pel 1713, «Corte del Maggia»,  
cognome di famiglia, che qui antecedentemente abitava. Troviamo un «Francesco di Bortolo 
Maggia», il quale nel 1644 provò la sua civiltà per poter entrare nel Collegio dei Ragionati, ed un 
«Carlo Maggia»  che nel 1661 era «Guardian Grande»  della Confraternita di S. Maria della 
Misericordia.  
In «Corte del Majo»  esiste una bella «vera»  di pozzo, sopra cui scorgesi scolpito lo stemma della 
cittadinesca famiglia Arborsani, che aveva fabbricato molti stabili presso S. Apollinare, lasciati 
poscia da essa alla Confraternita della Misericordia.  
M  indice  
Malatina (Sottoportico e Corte)  a S. Maurizio.  
Queste località, le quali, benché prossime a S. Maurizio, erano sotto l’antico circondario 
parrocchi ale di Sant’Angelo, desunsero il nome dalla cittadinesca famiglia Malatini, venuta da 
Modena nel sec. XIV. Un «Bernardo Malatin»  notificò nel 1582 di possedere varie case «in contrà 
de S. Anzolo, in corte de cha Malatini». Ed il Ziliolo (Classe VII, Cod. 9 0 della Marciana) parlando 
dei Malatini, così si esprime: «Possedono molti stabili in Venetia, e specialmente a S. Mauritio, 
dove è il ponte che si chiama de cha Malatini» . Tal ponte è prossimo al «Sottoportico e Corte 
Malatina» , ma ora chiamasi «della Mal vasia».  
Qui presso abitava la famiglia Vellutello, venuta da Lucca, che ci diede Alessandro, commentatore 
di Dante e del Petrarca, nonché Labieno, figlio d’Alessandro, avvocato fiscale della Signoria e 
filosofo di grido. Altro Alessandro, figlio di Labieno , riportò in questa sua casa una mortale ferita il 
4 febbraio 1601 M. V.  
Anche la «Calle Malatina»  a S. Ternita denominossi dalla medesima famiglia, poiché il citato 
«Bernardo Malatin»  notificò pure nel 1582 di possedere altre case «in contrà de S. Ternita , in calle 
de cha Malatini».  La famiglia di cui parliamo, oggidì estinta, faceva per arma una torre, aveva 
tomba in chiesa dei SS. Giovanni e Paolo, e produsse, secondo l’espressione delle cronache, «molti 
uomini nobili nelle lettere e nella mercatura».  
M  indice  
Malcanton (Fondamenta, Rio, Callesella del)  a S. Margherita.  
Suppone il Dezan che la «Fondamenta del Malcanton»  abbia questo brutto nome perché, quando 
era molto stretta, chi passava disavvedutame nte colà ove essa piega a semicerchio, correva rischio 
di cadere nell’acqua; oppure perché in tale deserta situazione della città i viandanti venivano 
nottetempo aggrediti, come succedeva in «Calle della Bissa»,  e presso il «Ponte degli Assassini».  
Tuttavi a noi stiamo con una antica tradizione, e con alcune cronache seguite dal Salsi nei suoi 
«Cenni storico -critici sopra i Pievani di S. Pantaleone»,  le quali tramandano che la « Fondamenta 
del Malcanton» sia stata in tal guisa appellata pel seguente storico a vvenimento. Al principio del 
sec. XIV Ramperto Polo, vescovo di Castello, pretendeva dal parroco di S. Pantaleone, Bartolomeo 
Dandolo, la decima sui morti della parrocchia, come gliela tributavano i parroci delle altre chiese. 
Quello di S. Pantaleone, per dispensa avuta dal vescovo antecessore, si rifiutava di pagargliela. Ora 
avvenne che, mentre Ramperto recavasi ad esigerla colla forza, giunto a questa fondamenta, fu 
dall’ammutinato popolo assalito ed ucciso. Credesi che da tal fatto nascesse inoltre la f amosa 
nimistà dei Castellani e dei Nicolotti.  
Una parte della «Fondamenta del Malcanton»  è chiamata anche «Bembo»  per alcuni stabili già 
posseduti da questa patrizia famiglia.  
In capo alla «Fondamenta del Malcanton»  leggesi sopra una porta un’iscrizione ac cennante alle 
antiche case, che colà esistevano, dei Faliero, rifabbricate dagli eredi Dandolo nel 1475.  
M  indice  
Malibran (Corte del Teatro).  
Vedi Teatro . 
M  indice  
Malipiero (Calle, Ramo, Salizzada)  a San Samuele.  
Archiacuto in origine, come si scorge da alcuni avanzi, era il palazzo Malipiero, che guarda colla 
facciata il «Canal Grande»,  ma venne ridotto nella forma present e sul principio del secolo XVII, e 
probabilmente nel 1622, anno che, insieme allo stemma della famiglia, scorgesi scolpito sopra una 
delle porte nella «Salizzada».  Questo palazzo, che più anticamente apparteneva ai Cappello, 
ritrovasi inciso nella raccolta  del Coronelli.  
I Malipiero, venuti da Altino alla fondazione di Venezia, chiamavansi anticamente Magistrelli, e poi 
Maistropieri. Poterono far parte del Consiglio fino dal 908, e concorsero alla fabbrica delle chiese di 
S. Croce, S. Geremia, e S. Maria Ma ggiore. Orio Malipiero salì nel 1178 al soglio ducale, che 
illustrò colla sottomissione di Zara ribellata, e colla spedizione d’un’armata in terra Santa. Ma nel 
1192, dopo 14 anni di governo, abdicò, facendosi monaco in S. Croce. Un «Pierazzo»  della 
medesi ma famiglia fu eletto nel 1370 Provveditore alla difesa di Mestre contro i Carraresi, e nel 
1380, essendo sopraccomito contro gl’Istriani, ruppe un ponte fatto dai nemici, e ricuperò Capo 
d’Istria. Anche Pasquale Malipiero, dopo avere più volte disimpegnat o con lode le cariche di 
Provveditore di Campo, e di ambasciatore, ebbe il berretto ducale nel 1457. Della linea di Pasquale 
fu quel Domenico, che nel 1484, sostituito nel comando al generale Giacomo Marcello, colpito da 
bombarda sotto Gallipoli, prese que lla città, e nel 1496, essendo Provveditore d’armata a favore dei 
Pisani contro i Fiorentini, combatté virilmente all’assedio di Livorno, riportando le lodi dello stesso 
imperatore Massimiliano I, che colà si trovava presente. Egli ci lasciò gli «Annali»  intorno alle cose 
di Venezia dal 1457 fino al principio del secolo XVI, i quali videro la luce nell’ «Archivio Storico 
Italiano». I Malipiero brillarono per altri guerrieri, per altri letterati, e per alcuni vescovi. Fra i 
membri più moderni di questa famigl ia, che diede il nome ad altre strade di Venezia, e che si estinse 
nel 1856, ricorda il Cicogna quell’Angelo, il quale, essendo stato nel 1797 confinato nell’isola della 
Giudecca, divenne mezzo pazzo, e ricusò di ritornare in città anche dopo la caduta del la Repubblica, 
in quell’anno medesimo successa, dicendo che un decreto del Consiglio dei X avealo bandito, e che 
soltanto un decreto consimile poteva liberarlo. Mandossi pertanto un cotale, camuffato da 
«Comandador»,  ad intimargli il ritorno, al che il Mal ipiero obbedì, ritirandosi in una casa ai 
Tolentini, ove morì nel 1826 scemo di cervello, e fisso nell’idea che la Repubblica ancora 
sussistesse.  
M  indice  
Malpaga (Rio, Calle, Ponte del)  a S. Barnaba.  
Dal palazzo che, secondo il genealogista Girolamo Priuli, fece fabbricare all’imboccatura di questo 
rivo Fantino Michiel, soprannominato Malpaga, nel secolo XV. Ora di questo palazzo non esistono 
che le mura di cinta, scorgendosi tuttora però, alla sommità d ell’arco della porta, lo stemma 
Michiel. L’altro genealogista poi Marco Barbaro assegna al soprannome attribuito ad esso Michiel e 
posteri l’origine seguente: «Fantin q. Mattio»  (Michiel) «fu fatto capitan general in golfo di 25 
galie; del 1424 fu fatto la  pace con Amurath Turco, e venne a disarmare nel 1425. Dicesi che costui 
in una notte fece fare il castello appresso Ragusi, detto Malpaga. Et pagò galioti; poi giunto a 
Venezia persuase alla signoria che tutti li salariati de navigli armati perdessero le decime dei suoi 
salari nel disarmare. Et così osservasi fino al presente che li suoi mesi si fanno di giorni 33; et 
quando li galioti passano inanci ad esso castello sempre con ignominiose parole lo biastemano, et 
colui fece farlo, et li tragono legni e sa ssi, e perciò li discendenti del detto Fantin sono detti 
Michieli Malpaga».  
Racconta il Sanudo nei «Diari»  che, in forza del terremoto successo in Venezia il 26 marzo 1511, 
caddero quattro camini «alla cha de cha Michiel cognominati i Malpaga, al tragetto di S. 
Barnaba».  
Altri pretendono che il «Rio»,  ed il «Ponte del Malpaga»  sieno così appellati perché colà abitasse il 
generale Bartolammeo Colleoni, signore del castello di Malpaga nel Bergamasco. Altri finalmente 
credono Malpaga cognome d’una famiglia pop olare, che qui presso fosse domiciliata. Non 
crediamo però che possa essere messa in dubbio l’etimologia da noi più sopra riferita.  
M  indice  
Maltese (Calle e Corte del)  detta dei Risi  a S. Paterniano.  
Chi s’addentra in questa corte vede, non senza meraviglia, una magnifica scala esterna a «bòvolo»,  
ovvero a chiocciola, architettata nel secolo XV, come sembra, da uno dei Lombardi, ed 
appartenente al palazzo dei Contarini perciò detti «dal bovolo»,  il quale  ha la sua facciata archiacuta 
sopra il rivo di S. Paterniano. Il Martinioni nelle sue Aggiunte alla «Venezia»  del Sansovino, dopo 
aver descritto l’altro palazzo Contarini, poscia Mocenigo, in «Rio di San Luca, o delle Poste» , così 
continua :«Più avanti, so pra il medesimo Rio, in contrà di S. Paterniano, vi è il palazzo di Gio. 
Battista, Marco, e Nicolò Contarini, prestantissimi et virtuosi senatori, detti dal Buovolo per una 
scala insigne, tortuosa, fatta tutta di marmo con colonne e volti, coperta tutta di  lastre di piombo, 
per la quale si ascende in giro, chiamata comunemente scala in buovolo, in cuppole e corridori, 
fabbricata con eccellente ordine d’architettura, e con spesa incredibile» ecc. 
Fino dal 1261 trovasi nel Barbaro un Paolo Contarini dalla par rocchia di S. Paterniano, ove nacque 
eziandio il doge Andrea, nipote di Paolo. Questo ramo dei Contarini possedeva in chiesa di S. 
Paterniano l’altare del Crocefisso colla propria tomba d’innanzi. Circa il palazzo, esso nel secolo 
trascorso passò in propri età dei Minelli, pel matrimonio, avvenuto nel 1717, fra Elisabetta, figlia di 
Pietro Maria Contarini, e Giovanni Minelli. Fu acquistato poi nei primi anni del nostro secolo dalla 
ditta Emery, dalla quale l’ebbe a pigione Arnoldo Marseille, che v’aprì e vi tenne per molt’anni un 
albergo detto del «Maltese»,  originando così la prima denominazione portata dalle prossime vie. 
Finalmente nel 1852 venne lasciato, per testamento, alla confraternita dei poveri della parrocchia di 
S. Luca, ed ora vi ha sede la Congr egazione di Carità. La scala ebbe di recente, unitamente al 
palazzo, un ristauro.  
Quanto alla seconda denominazione assai più antica, leggasi, come nei catasti, «dei Rizi»,  e non 
«dei Risi».  È probabile che qui abbia abitato una famiglia «Rizo»,  o «Rizzo»,  perocché in una delle 
«mariegole»  appartenenti alla scuola di S. Maria della Misericordia (an. 1308 -1499) trovasi ascritto 
qual confratello un «Zamaria Rizo»  da S. Paterniano, e giusta le Condizioni del 1582, un «Piero de 
Rizi»  faceva il suo domicilio all ora nella medesima parrocchia.  
M  indice  
Mandolèr (Calle del)  a S. Tomà.  
La Descrizione della contrada pel 1740 pone presso il «Campo di S. Tomà»  e la «Scuola dei 
Calegheri, una bottega da mandoler, affit tata ad Anzolo Zardon, di rag.ne delli R.R. Padri della 
Certosa».  
L’arte dei «Mandoleri»,  o Venditori di mandorle, era unita dal 1675 a quella degli «Spezieri da 
grosso». Vedi Speziali  (Ruga dei).  
M  indice  
Mandolìn (Calle del)  a S. Martino.  
Questa località era sottoposta alla parrocchia di S. Tèrnita, e ritrovasi che il 20 maggio 1775 morì in 
detta parrocchia «Giovanni, q. Giovanni Mandolin d’anni 33».  
M  indice  
Manestra (Campiello dei)  a San Nicolò.  
Dalla famiglia Dabalà soprannominata «Manestra».  Leggesi nelle Notifiche presentate ai X Savii in 
occasione della Redecima del 1740 che un «Maria Dott. Savelli»  possedeva varie c ase «in contrada 
S. Nicolò, presso S. Marta, in Campiello di Manestra»,  una delle quali era appigionata da «Anzola 
relita dal q. Nadalin Dabalao detto Manestra», ed un’altra ad «Innocente Dabalao detto 
Manestra».  A questa famiglia appartenne Vincenzo Dabal à, detto Manestra, ultimo doge dei 
Nicolotti. Vedi Remurchianti  (Campiello ecc. dei). Il «Campiello dei Manestra»  a S. Nicolò 
attualmente è chiuso.  
M  indice  
Mangane r (Calle del)  ai SS. Apostoli.  
Nel 1713 in «Calle del Manganer»  ai SS. Apostoli eranvi la «casa e bottega da Manganer»,  tenute 
dal «sig. Pietro Bonora».  
I «Manganeri»  (manganatori) si dividevano in due colonnelli, cioè «lustradori da seda»  (di panni di 
seta) e «lustradori da lana»  (di panni lani). Avevano scuola di devozione in chiesa di Santa Maria 
Formosa, sotto il patrocinio di S. Caterina. Ignorasi quando quest’arte si unisse, ma trovansi 
documenti della sua esistenza in corpo fino dal 1603.  
Anche la «Calle di S. Matteo»  è detta del «Manganer»,  e nel 1661 troviamo descritte poco lungi 
dalla chiesa di S. Matteo, ora distrutta, una «casa e bottega con comodità del mangano, voda, di 
ragion della sig. Angela q. Benetto q. Piero Baron».  
Francesco Maldacena, napole tano, cesellatore, domiciliato «in contrà de S. Mattio sulle scale del 
Mangano»,  essendogli l’11 giugno 1741 fuggita di casa «madama Francesca»,  supposta sua 
moglie, e credendo che ciò fosse avvenuto per persuasione, ed aiuto d’un «Luigi Patur detto 
Piemon te», che in quello stabile medesimo abitava, lo ammazzò il giorno 17 successivo, fuggendo 
poscia da Venezia sulla corriera di Ferrara. Perciò venne capitalmente bandito il 1° febbraio 1741 
M. V.  
M  indice  
Maraffoni (Calle)  a Castello, in «Ruga».   
Fino dal 1641 un «Ger.mo Maraffon q. Zorzi»  comperò due case a Castello, la prima da «Elena 
Curzolara»,  e la seconda dall’ «eredità di Sebastian Zorzi».  Egli è probabilmente quel «Gerolamo 
Maraffoni, paron de nave»,  domiciliato, secondo i registri «dell’Avogaria»,  a Castello, una figlia 
del quale, nominata Catterina, sposò nel 1648 Nicolò Olini. La casa poi ove il Maraffoni abitava era 
situata precisamente, giusta la Descrizione della contrada di S. Pietro di Castell o pel 1661, nella 
località che perciò si disse «Calle del Maraffon», o «Calle dei Maraffoni».  Il suddetto Girolamo 
morì nel novembre dell’anno 1663, lasciando eredi i propri figli Giorgio, Giovanni, e Pietro, che, 
mediante le divisioni avvenute, fecero i l oro traslati di proprietà nel 1677.  
M  indice  
Marangon (Calle del)  a San Vito.  
Più non si scorge in questa situazione la bottega da «marangon»,  o falegname. Anticamente, 
quando facevansi le case di legno,  erano tanto numerosi questi artieri in Venezia che dal loro nome 
appellavasi «Marangona»  quella campana, la quale, sorto il sole, eccitava ai lavori, dalla torre di 
San Marco, ogni ordine di persone. Essi dividevansi in quattro colonnelli: I. «Marangoni d a case»  
(lavoravano quanto spetta alla struttura degli edifici, e tutte le opere di legno bianco inservienti agli 
usi domestici); II. «Marangoni da noghera»  (fabbricavano i mobili non impiallacciati); III. 
«Marangoni da soaze»  (facevano «soaze»  o cornici);  IV «Marangoni da rimessi»  (si occupavano 
d’impiallacciature e tarsie). L’arte dei Marangoni, il cui statuto incomincia coll’anno 1335, 
raccoglievasi dapprima, sotto il titolo della B. V. Annunziata, nella chiesa dell’Ascensione, in capo 
del «Broglio»,  ma nel secolo XV trasportossi a S. Samuele, ove nel 1463 fabbricò un albergo, 
assumendo per protettore San Giuseppe. Questo edificio, situato nella così detta «Calle delle 
Carrozze»  e modernamente rifabbricato, vantava ancora in quest’ultimi anni un bel poggi uolo colla 
data del 1558, che aveva scolpito San Giuseppe in atto di lavorare da legnaiuolo alla presenza del 
suo divino figlio putativo, e di Nostra Donna, ma che venne levato di posto, e venduto nel 1883. La 
denominazione è anche altrove ripetuta.  
M  indice  
Maravégie (Ponte delle)  ai SS. Gervasio e Protasio.  
Secondo il Dezan, abitava, o possedeva stabili, in questa situazione la famiglia cittadinesca 
Maraviglia, o «Maravegia»,  famosa per quell’Alessandra  sorella di Giovanni Maraviglia, secretario 
del senato, e moglie di Pietro Albino, gran cancelliere del regno di Cipro, la quale, dopo la presa di 
Nicosia, fatta prigioniera con molte Cipriote, diede fuoco, innanzi di far vela per Costantinopoli, al 
luogo delle munizioni, ed arse non solo la nave ov’era, e sé medesima ancora, ma fu motivo che il 
fuoco s’appiccasse ad altri due legni vicini, e che tutti perissero i prigionieri colà raccolti.  
Non vogliamo tacere però che circa l’origine del nome attribuito al  «Ponte delle Maravegie»  
(meraviglie) corrono due fantastiche tradizioni popolari, riportate dal Pullè nelle sue annotazioni ai 
«Canti del popolo Veneziano» del Foscarini.  
Narra la prima che questo Ponte fu così detto perché venne in una notte meravigliosa mente 
edificato da mani ignote, essendo stati posti in uso quei materiali che il giorno innanzi erano stati 
colà preparati per dar principio all’opera.  
Dice la seconda che in faccia al Ponte suddetto abitavano sette sorelle, sei delle quali belle, ed una 
brutta. Aveva incominciato a frequentare la loro casa un giovane barcaiuolo, ma da quel momento 
in poi, di sano e robusto, era divenuto tanto ammalaticcio e debole da non rimanergli forze 
sufficienti a cimentarsi in una prossima regata. Egli allora si crede tte ammaliato, ed il suo sospetto 
cadde sopra la settima sorella brutta chiamata Marina, che, quantunque volte lo vedeva, cercava di 
fuggirlo. Volendo adunque vendicarsi, ed avendo scelta una sera in cui, per essere il Venerdì Santo, 
il padre e le altre so relle erano andate a visitare i «sepolcri»,  s’avviò verso la casa della Marina, ma, 
sbigottito pell’atto che andava a commettere, sostò prima per pochi minuti sul ponte. Quand’ecco 
per la finestra la presunta maliarda inginocchiata dinnanzi ad un Crocefiss o, e nel punto medesimo 
alzati gli occhi al cielo, notò sei stelle fiammeggianti, disposte a foggia di carro, colla ruota ed il 
timone, precedute da una settima piccola e fioca. A mano a mano però le sei lucide perdevano 
splendore, e si faceva più bella la  settima, finché le altre si dileguarono, ed essa rimase unica a 
risplendere nel cielo. La vista di lei che inginocchiata pregava, nonché il prodigio, che, per un 
arcano sentimento, gli sembrava aver relazione co’ casi suoi, mutarono interamente l’animo de l 
barcaiuolo, e lo fecero entrare diffilato in casa, ove, interrogata la Marina se era vero che l’aveva 
ammaliato, e che voleva farlo morire, questa piangendo gli manifestò il celato amore che per lui 
nutriva nel seno, e gli disse che in quel momento prega va Iddio di farla morire in di lui vece. 
Intenerissi il garzone ai tai detti, e, siccome breve è il passaggio dalla compassione all’amore, 
anch’egli cominciò ben presto a corrispondere ai sentimenti della fanciulla, per cui, lasciati da parte 
i pensieri di  morte, e riacquistata la salute, vinse la regata, ed ebbe la Marina in isposa. Da quel 
momento il ponte, sopra cui egli vide il prodigio delle sette stelle, ben a ragione avrebbesi chiamato 
«delle Maravegie»  (meraviglie).  
Al «Ponte delle Maravegie»,  in ca sa di Giovanni Crassifida, si eseguì nel 1754, sia pel canto che 
pel suono da alcuni nobili accademici, l’ «Artaserse» del Galuppi.  
M  indice  
Marcello (Ponte)  ai Tolentini.  
Di stile archiacuto del secolo X IV, sorge appiedi di questo ponte il palazzo, che apparteneva ad un 
ramo dei patrizii Marcello.  
Discesa dalla gente Claudia Marcella, celebre nei fasti di Roma antica, sarebbe venuta fra noi la 
famiglia Marcello nel principio del settimo secolo. Almeno cos ì dicono i cronisti, i quali 
aggiungono aver essa prodotto «tribuni antichi, buggiardi oltremodo, huomini di battaglia, che 
spesso facevano questione, et leggeri di cervello».  Chiara pel doge Nicolò eletto nel 1473, e per 
alcuni vescovi, fu più chiara anco ra questa famiglia per le belliche imprese di Giacomo Antonio 
Marcello che fiorì nel 1438 combattendo contro i Milanesi; di Pietro di lui figlio che, essendo nel 
1482 Provveditore di Campo contro il Duca di Ferrara conquistò il Polesine; d’altro Giacomo, 
generale di mare, che nel 1484 restò ucciso da un colpo di bombarda sotto Gallipoli; di Lorenzo, 
chiamato dal Capellari «vero fulmine di guerra»,  che, capitano nel 1638 delle galeazze, fece 
risplendere il proprio valore nella disfatta delle galere barbaresc he perdendo un braccio, e che, 
generalissimo di mare nel 1656, venne a giornata coi Turchi ai Dardanelli, nella quale morì colpito 
da una cannonata nel fianco. La famiglia Marcello poi vanta una corona che manca all’altre 
famiglie consorelle, ed è quella l asciatale in retaggio da Benedetto Marcello, nato nel 1686, e morto 
nel 1739, famoso per le sue opere poetiche e musicali, ma specialmente per quest’ultime, laonde 
meritò d’essere dichiarato «Principe della musica veneziana».  Dalla famiglia Marcello altre strade 
di Venezia presero il nome.  
Presso il «Ponte Marcello»  ai Tolentini scorgesi l’antica scuola dei «Laneri»,  dedicata a San 
Bernardino, la quale il 26 maggio 1620 patì grave incendio. In tale occasione, per la caduta d’un 
muro, restò morto il patrizio  Nicolò Malipiero. Nel 1633 venne ricostrutta con marmoreo prospetto, 
come si vede.  
M  indice  
Marcona (Calle, Corte)  a S. Pantaleone.  
Dalla famiglia Marconi. Parlando dei Marconi, così dice una cronaca ci ttadinesca del secolo XVI 
(Cod. 939, Classe VII della Marciana): «Questi vennero da Fiorenza a Ven.a. Erano homeni 
industriosi, grandi de persona, et li piaceva accumular denari. Et si domandavano Mallacarne, et 
portano nell’arma un mezzo bo, et un mezzo c an levriero; et un s. M.co Mallacarne, havendo una 
nave co la qual conduceva li pellegrini ch’andavano in Gerusalem gratis et amore, per esser 
grando e grosso, li fo detto sempre Marcon, et la nave del Marcon. Sono antiquissimi in Venetia da 
300 anni in su so, e gl’è la corte de cha Marconi a S. Pantaleon, et altre fabbriche per loro fatte in 
Venetia alli Carmini, et altrove, et sono stati sempre honorati».  
Anche le «Mariegole»  della Scuola di S. Giovanni Evangelista fanno fede che era da S. Pantaleone 
quel «Carlo Marconi»,  il quale venne ascritto a quel pio sodalizio nel 1482, e nell’anno seguente ne 
divenne Guardian Grande.  
M  indice  
Margaritera (Corte) a San Martino.  
Nella Descrizione della parrocchia di S. Martino pel 1740 trovasi qui posto un terreno da 
«margariter» del «N. U. Francesco Barbarigo»,  tenuto da «Michiel dalla Venezia».  
L’arte dei «Margariteri»  o lavoratori di quelle piccole pallottoline di vetro smaltato d’ogni tinta che 
si chiamano «margar ite», incominciò a svilupparsi in Venezia nel secolo XIII. Narrasi che un 
Cristoforo Briani, avendo appreso dal celebre viaggiatore Marco Polo quanto gli abitanti delle coste 
della Guinea andassero pazzi pell’agate, per le granate, ed altre specie di pietr e preziose, si 
dedicasse ad imitarle col vetro. Domenico Miotti condusse in seguito a maggior perfezione l’opera 
del Briani, e spedito a Bassora un carico della novella mercanzia, ritornò in patria provveduto d’oro 
non poco. Fu allora che istituì in Venezi a un’arte del tutto distinta dalla generale vetraria, 
chiamandola delle «Margarite»,  poiché sotto questo nome erano generalmente conosciute le 
granate, e le altre pietre preziose. I «Margariteri»  dovevano, per legge, ritrarre le paste necessarie ai 
lavori dalle fornaci di Murano. Anticamente erano uniti ai «Perleri»  (perlai), ma dopo il 1500 si 
divisero. Avevano scuola di divozione a San Francesco della Vigna, sotto il patrocinio di 
Sant’Antonio Abate, e, come dice la Statistica del 1773, si partivano in du e colonnelli, da 
«ferrazza»,  e da «spiedo»,  contando 100 capi maestri, 70 loro figliuoli, 26 padroni di fornaci, 11 
«mezzadi»  per negozio, e 26 fornaci.  
M  indice  
Mariani (Corte).  
Vedi Marioni . 
M  indice  
Marin (Rio)  a San Simeone Profeta.  
Dice il Gallicciolli che fino dal 1080 trovasi questo rivo così denominato. Ed una «Stefania del fu 
Pietro di Rivo Marin»  è citata in un doc umento del luglio 1100 nell’archivio di San Zaccaria. 
Aggiunge poi il Gallicciolli che il rivo medesimo trasse il nome dall’essere stato fatto scavare a 
mano da Marin Dandolo. Anche il Corner («Eccl. Ven. Dec. X») , parlando dell’istituzione del 
priorato di  San Giovanni Evangelista, operata dai Badoer, dice che «Baduariae familiae eo temporis 
subjacebat quidquid terrarum atque domorum a S. Stephani paroecia extendebatur ad eum usque 
rivum quem Marinum nuncupatum fuisse fertur ex Marino Dandulo, qui, ut hasce  domus ab aliis in 
confinio S. Jacobi de Luprio sitis sejungeret, rivum ipsum effodi jusserat».  
Presso questo rivo esisteva un tempo il così detto «Purgo»,  sapendosi dalle vecchie memorie che 
Giacomo d’Armer, morto il 20 settembre 1353, «stava in Rio Marin  presso il Purgo».  Tale 
stabilimento venne poscia trasportato sul finire della «Fondamenta della Croce»,  ove trovavasi 
anche al cadere della Repubblica. Si legge nella cronaca del Savina all’anno 1587, 24 maggio: «Fu 
presa parte in gran cons.o che Nicolò M emo fu di Gio. Maria possi alienare il suo stabile 
condicionato che è sopra Canal Grando app. Santa Croce per poter maritare et monacare alcune 
sue figlie, et lo vendere, come fece, alli signori Soprastanti del Purgo per fare il loro uffizio, et per 
purgar  li panni, sendo molto stretti nella sua stantia di Rio Marin, et lo comperarono per XV m. 
ducati».  Il «Purgo»  era un tratto di terreno con gallerie, destinato a mondar coll’acqua le lane ed i 
panni, al quale era annesso il detto «Uffizio»  o «Camera del Pu rgo».  
Il «Rio Marin»  nel 1875 venne, coll’atterramento d’alcune case, in qualche punto allargato.  
M  indice  
Marina (Secco)  a S. Giuseppe.  
Vedi Secchera . 
M  indice  
Marinoni (Campiello).  
Vedi Malvasia Vecchia . 
M  indice  
Marioni (Sottoportico e Corte)  a S. Giacomo dall’Orio.  
Leggasi «Marian i», come nella Descrizione della contrada di San Giacomo dall’Orio pel 1713, la 
quale ci fa avvisati che in «Corte de Ca’ Mariani»  possedevano varie case «D. Paolo e Gio. Batt. 
fratelli Mariani».  Sappiamo che i medesimi fratelli, per salvare dal pericolo d ’incendio gli stabili da 
loro posseduti, avevano chiesto nel 1693 di poter abbattere il vicino ospedaletto di S. Giacomo 
dall’Orio, costrutto di tavole, col patto d’erigerne a loro spese un novello di pietra. La famiglia 
Mariani fu riconosciuta cittadina o riginaria il 1° maggio 1717, ed in Venezia era d’antica civiltà, 
poiché, fino dal 18 aprile 1560, un «Zuane Mariani»  fece il suo testamento, ove si dice «nobile 
della Brazza, cittadin Veneto, e Scrivan al Monte del Sussidio». Dai registri dell’ «Avogaria» risulta 
pure che questa famiglia possedeva non mediocri ricchezze, acquistate in mare negoziando con navi 
proprie, e che abitava in «Campo di S. Giacomo dall’Orio»  in un palazzo da essa fabbricato con 
altre case vicine. Tale palazzo è senza dubbio quello il quale colla facciata guarda la chiesa di S. 
Giacomo dall’Orio e per di dietro confina colla «Corte Mariani».  
M  indice  
Marte (Campo di)  a S. Maria Maggiore.  
Colle macerie e sozzure, e col limo scavato dai  canali avevasi formato in questa situazione uno 
spazio solido e vasto, che raggiungeva il livello delle vicine strade. Volendosi approfittare del 
medesimo per le militari evoluzioni, si diede mano ad accomodarlo all’uopo, e si aprì al pubblico il 
31 agost o 1828 col titolo di «Campo di Marte».  
M  indice  
Martini (Fondamenta)  ai Carmini.  
Vedi Briati . 
M  indice  
Maruzzi (Calle)  a S. Lorenzo.  
Risulta dalla Descrizione della contrada di S. Severo pel 1740, che, fino da quell’epoca, la famiglia 
Maruzzi, originaria dall’Epiro, possedeva ed abitava il palazzo posto in questa situazione. Hanno i 
Necrologi Sanitarii la seguente annotazione : «23 feb. 1755 M. V. Illmo Sig.r Pano q. Anastasio 
Maruzzi d’anni 30 d’una ferita stata data nel peto, che li colpì il cuore, oltre molte altre, come da 
fede del sig.r Vincenzo Gasparini, chirurgo de la contrà di S. Gio. in Bragora, in questo g.no 
suddett o, all’ore 19, finì di vivere. S. Severo, Cap.lo».  L’uccisore fu Giorgio Cristandopulo, il 
quale, colto dai birri, si diede tre profonde ferite nell’addome, e come da altra annotazione del 
necrologio, morì in prigione il giorno 27 del mese medesimo. La fam iglia Maruzzi, che era tanto 
ricca da aver potuto una fiata sovvenire l’esausto erario di Caterina II imperatrice delle Russie, si 
estinse il 20 febbraio 1846 nel marchese Costantino figlio di altro Pano, e della principessa Zoe 
Gicha. Eletto, fino dagli a nni suoi giovanili, ciambellano, commendatore, uffiziale delle guardie 
imperiali russe ecc., rinunziò poscia ad ogni ambizione, dedicandosi ad una vita lieta, e 
filantropicamente tranquilla in mezzo ai numerosi suoi amici. Egli possedeva pure uno dei palaz zi 
componenti le «Procuratie Vecchie»,  il che fu causa che un Sottoportico ed una Corte, colà situati, 
acquistassero il medesimo nome.  
M  indice  
Marzaria .  
Vedi Merceria . 
M  indice  
Marzer (Calle del)  a S. Polo.  
La bottega da merci in questa situazione è tuttora aperta. Pell’arte dei «Marzeri»  (merciaj) vedi 
Merceria . 
M  indice  
Maseràn (Calle)  ai SS. Apostoli.  
Vedi Mazzorana . 
M  indice  
Matta .  
Vedi Ca’ Matta . 
M  indice  
Mazzini (Calle larga).  
Vedi Scimia  (Calle della) a S. Salvatore.  
M  indice  
Mazzorana (Calle)  ai SS. Apostoli.  
Leggasi cogli Estimi «Maserana»,  o «del Maseran» . Abbiamo memoria che una famiglia di questo 
cognome abitava in parrocchia dei SS. Apostoli nel secolo XVI, poiché un Paolo Locatello l’8 
giugno 1560 andò a fare il proprio testamento in atti A. M. Vincenti, «in casa di m. Francesco 
Maseran in contrà di Santi Apostoli».  Questi forse apparteneva alla famiglia Maseran di Murano, 
che occupavasi nell’industria vetraria. Un «Antonius Maseranus fiolarius de Muriano»  è nominato 
fino dal 1318 nel libro «Clericus -Civicus»,  contenente le deliberazioni del Maggior Consiglio. 
Questa famiglia aveva tomba in chiesa di S. Donato di Murano.  
M  indice  
Mazzorini (Sottoportico dei)  a S. Geremia.  
Dalla famiglia Mazzorini, che si estinse nel 1886 in una Maria Ma zzorin, la quale abitava nella casa 
sovrapposta a questa località.  
La famiglia Mazzorini esercitava l’arte dei tessitori in seta ed in oro, e dai telaj della medesima 
uscirono i broccati e damaschi, che resero celebre Venezia nell’Oriente. Fra le migliori opere che 
esistono di questa casa, si annovera il famoso ombrello di S. Rocco, nonché il ricco parapetto della 
chiesa medesima, per tacere d’altri pregevoli lavori, tuttora esistenti fuori della nostra città.  
M  indice  
Màndola (Calle, Ramo Calle, Rio Terrà della)  a S. Benedetto.  
Al termine di questa calle, verso S. Angelo, sorgeva sopra il rivo, che venne interrato, un ponte, il 
quale in tempi antichi chiamavasi del «Fruttarol»,  ma poscia si disse «della M andola»,  o «della 
Mandolina» , a cagione dell’acquavite colla «màndola»,  solita a vendersi in una prossima 
«malvasia».  Il Ponte suddetto comunicò il suo nome alle finitime località. Troviamo che esso venne 
rifatto giusta la terminazione 30 maggio 1759.  
M  indice  
Màsena (Ramo, Calle della)  ai SS. Ermagora e Fortunato.  
La Descrizione della contrada dei SS. Ermagora e Fortunato pel 1661 è testimonio che allora in 
«Calle della Masena»  esisteva una «casa da mase na da lin voda»,  posseduta da un Paolo Marioni.  
Altre «masene»  (macine) diedero lo stesso nome ad altre strade di Venezia.  
M  indice  
Meloni (Calle, Campiello, Rio dei)  a S. Apollinare.  
Venditori di poponi , «vulgo meloni»,  avrebbero dato il nome secondo il continuatore del Berlan, a 
queste località. Il «Rio dei Meloni»  era attraversato da un ponte egualmente intitolato, che da 
parecchi anni venne distrutto.  
Presso questo ponte aveva bottega nel 1725 Bartola mmeo Baggietta, barbitonsore, che venne 
accusato dal proprio garzone d’aver tagliato la testa col rasoio ad un forestiere, d’averla seppellita 
quindi nella bottega, e d’aver gettato il cadavere in «Canal Grande».  Perciò fu posto in prigione, 
ma poscia si s coprì innocente, e si procedette in quella vece all’arresto del calunniatore.  
Dalla medesima circostanza appellossi forse «dei Meloni»  una altra Calle ai SS. Giovanni e Paolo, 
presso la «Calle della Testa».  La «Calle dei Meloni»  ai SS. Giovanni e Paolo com unicava colla 
«Fondamenta dei Mendicanti»  per mezzo d’un ponte, pur detto «dei Meloni»,  il quale, come si 
legge nella «Pianta Topografica»  di Venezia, unita ai «Viaggi» del Coronelli, era «fatto a volto, 
d’industriosa struttura, colle bande tutte di legno» . Anche questo Ponte da alquanti anni 
scomparve, ed ora ne porta la denominazione il nuovo ponte di ferro, eretto nel 1855 a cavallo della 
«Fondamenta dei Mendicanti»,  allorché si scavò la cavana interna pell’approdo delle barche al 
Civico Ospitale.  
M  indice  
Mende (Corte, Ramo Primo, Calle, Ramo Secondo, Ramo Terzo delle)  agli Incurabili.  
«Il rimendare, ossia cucire la rottura dei panni può aver originato cotal denominazione. Son 
fatture pazienti da donne , e donnucce in queste grette callaje ce ne sono a torme».  Così il 
continuatore del Berlan. È più probabile però che le strade suddette abbiano tratto il nome dalla 
famiglia Menda. Un «Francesco Menda»  viveva nella prima metà del secolo trascorso.  
M  indice  
Mendicanti (Ramo Primo, Ramo Secondo, Ramo Terzo, Calle, Ponte, Fondamenta dei).  L’origine 
dell’ospitale dei Mendicanti risale al secolo XIII quando i veneti legni, reduci dalla Soria, 
importarono la leb bra. Allora (anno 1224) si raccolsero coloro che ne erano affetti in una Corte ai 
SS. Gervasio e Protasio, la quale era detta di S. Lazzaro, dandosi comunemente tal nome alla 
lebbra. Nel 1262 si trasportarono gli ammalati in un’isoletta della laguna, pel m otivo medesimo 
appellata in seguito di San Lazzaro, ove, diminuitasi la lebbra, si concentrarono nel secolo XVI 
«mendicanti e vecchi impotenti».  Finalmente, nei primordii del seguente secolo XVII, la carità dei 
Veneziani, e specialmente quella dei ricchi m ercatanti Bartolammeo Bontempelli dal Calice e G. 
Domenico Biava fece sorgere pei mendicanti, sul disegno dello Scamozzi, un ospizio situato 
nell’interno della città, ai SS. Giovanni e Paolo, non lungi dalle «Fondamente Nuove».  La chiesa, 
che lo Scamozzi p iantò nel centro dello spedale, si consecrò nel 1636 sotto l’invocazione di S. 
Lazzaro, e nel 1673 s’innalzò il suo prospetto sul disegno di Giuseppe Sardi, giusta il testamento 
dell’altro mercadante Jacopo Galli. Chiuso l’ospizio dei Mendicanti contempora neamente alla 
chiesa dopo la caduta della Repubblica, fu destinato nel 1809 ad ospitale militare insieme alla 
Scuola di S. Marco, alla Cappella della Pace ed al convento dei SS. Giovanni e Paolo. Tutti questi 
edifici costituirono poi nel 1819 l’Ospitale Ci vile, per uso interno del quale si ridonò nel 1826 al 
divin culto la chiesa.  
Ricovrandosi, sotto la Repubblica, ai Mendicanti anche fanciulle abbandonate, esse venivano 
erudite nella musica istrumentale e vocale, in modo che solevano accompagnare col suono  e canto 
le funzioni ecclesiastiche, ed eseguire i celebri oratori. Ciò praticavasi egualmente alla Pietà, 
Ospedaletto ed Incurabili.  
Il «Ponte dei Mendicanti»,  che era di pietra, fu per vecchiezza atterrato nel 1828, e sostituito con un 
ponte di legno, ch e però fu rifatto in marmo alcuni anni dopo.  
M  indice  
Menùo (Rio).  
Si stacca dal «Canal Grande»  fra S. Luca e San Benedetto ove pure è detto «Rio delle poste»,  e, 
prendendo per via altri nomi, torna a sc aricarsi nel canale medesimo a San Moisè di faccia la 
Dogana. Esso in alcuni documenti del secolo XII appellasi «Rivus de Minutolo»,  laonde puossi 
supporre che «Minutolo»  sia cognome di famiglia, benché nulla in proposito ci abbiano lasciato 
scritto i cron isti. Siccome poi «menuo»  in vernacolo vuol significare «piccolo»,  così dicesi 
proverbialmente che «va per rio menuo»  chi fa piccola spesa, e cerca tutti i possibili risparmi.  
Leggiamo in una cronaca, che fra le case dei complici di Bajamonte Tiepolo, boll ate per infamia col 
leone, entrava quella dei Corner in «Bocca del Rio Menuo a S. Benedetto».  Essa è il palazzo 
archiacuto, che ha la facciata sul «Canal Grande»,  e che unitamente all’attiguo, avente in vece la 
facciata lombardesca sul rivo, apparteneva ai  Corner, e poscia passò nei Contarini e nei Mocenigo. 
Oggidì è più conosciuto sotto il nome di palazzo Cavalli, dai due cavalli marini che servono di 
cimiero ai due scudi gentilizi scolpiti sulla facciata. Sembra pure che questo sia quel «palazzo 
Corner a S. Benedetto» , di cui parla il Da Porto nelle sue «Lettere Storiche»,  raccontando che, 
mentre qui nel 1509 abitava il generale Alviano, gli si presentò un giorno, ad ora della mensa, un 
cerretano bergamasco, predicendogli cattivo esito nella guerra che sta va per intraprendersi contro i 
collegati di Cambrai.  
Altra cronaca, per indicare il sito preciso della casa che i Barozzi, complici pur essi del Tiepolo, 
avevano a S. Moisè, e che il governo fece spianare dai fondamenti, la dice situata «a banda zanca, 
in bocca del Rio Menuo, dalla parte verso S. Marco, per mezo la doana» . Queste parole accennano 
all’odierno «Campiello del Tagliapietra»,  il quale anche nella pianta di Venezia, incisa nel 1500, ed 
attribuita al Durero, scorgesi privo di fabbricati.  
Di tal gu isa il «Rio Menuo» , sì nell’uno che nell’altro dei suoi capi, ricorda la celebre congiura.  
M  indice  
Merceria (Ramo della) a S. Giuliano.  
Mette alla «Merceria»,  cioè a quella strada che dalla «Piazza di S . Marco»  conduce al «Campo di S. 
Bartolomeo»,  e che dividesi in «Merceria dell’Orologio»  dal prossimo orologio di S. Marco, ed in 
«Merceria di S. Giuliano»,  «di S. Salvatore»,  e «di S. Bartolomeo»,  dalle prossime chiese di questi 
santi. La «Merceria di S. Bartolomeo»,  per la sua ristrettezza, era detta anche in vernacolo 
«Marzarieta»,  ma oggidì, ampliata, si dice: «Via Due Aprile».  Il nome di «Merceria»  proviene dalle 
molte botteghe di merci, che la fiancheggiavano e la fiancheggiano tuttora. L’arte dei «Ma rzeri» 
(merciaj) era molto antica in Venezia, esistendo documento delle sue rappresentanze fino dall’anno 
942. Sembra però che incominciasse ad avere ordini e regole stabili soltanto nel 1446, 23 marzo, 
poiché da tal data incomincia la di lei «mariegola»,  che si conserva nel R. Archivio. Vedi anche il 
«Ristretto Generale di tutte le parti della Scuola dei Merciai sino il 22 settembre 1612»  colà 
parimente conservato. I Merciaj stavano sotto il patrocinio di M. V. Assunta, ed anticamente 
radunavansi in chiesa  delle Vergini, da cui nel 1323 passarono in quella di San Daniele. Poscia, con 
istrumento 3 agosto 1452, ottennero per le loro radunanze a livello perpetuo dal parroco e capitolo 
di San Giuliano una casa situata nella così detta «Calle a fianco la Chiesa» , ed in chiesa di S. 
Giuliano fabbricarono pure il 7 febbraio 1487 un altare, sostituito da un altro l’11 settembre 1534. 
Essi non furono da meno dell’altre Arti nell’onorare la venuta a Venezia dell’imperatore Federico 
III nel 1452. I «Marzeri»,  ricorda l a cronaca del Trevisan (Classe VII, Cod. 519 della Marciana), 
«fecero un burchio  grande, con un soler da pope a prova tutto fornido de rasi, et in mezzo una 
torre granda e tonda, sulla quale tre file di putti una sopra l’altra, tutti vestidi de bianco come 
anzoleti, e con cembali in mano; erano più di 60, et in la cima erano tre come la Trinità, e si 
volgevano attorno a se stessi, tirado da ottanta remi; altro con gran ruota che girava con otto putti, 
degli angeli che sempre stav ano in piedi dreto, e a pope l’effigie de tutti gli imperatori Romani, 
armati all’antica, poi tante ninfe danzanti a suon di pifferi e trombe; era pur tirato da 80 remi. 
Andò la comitiva da S. Clemente alla casa del Duca di Ferrara apparecchiada de rasi et  altre 
sede».  
I Merciaj, al cadere della Repubblica, dividevansi in otto colonnelli, enumerati partitamente dal 
Cicogna nelle sue «Inscrizioni»  dietro la scorta del manoscritto Dal Senno.  
Dice il Dezan che fino dal 1339 si prese a nobilitare la «Merceria»  col tagliare gli arbori che 
crescevano in qualche punto, e col rimuovere i così detti «reveteni»,  o «pozzuoli»,  posti a 
preservazione delle case. Fu questa la prima strada nella quale, sotto Nicolò Sagredo, doge dal 1675 
al 1676, siasi sostituito all’antic o pavimento di mattoni cotti il selciato di macigno, che incominciò 
a rifarsi il 26 gennaio 1743 M. V., compreso anche il «Campo di S. Bartolomeo».  Per la «Merceria»  
facevano il loro ingresso i Patriarchi, i Procuratori, ed i Cancellieri Grandi. L’ingresso  dei 
Procuratori era il più magnifico e sfarzoso. In tale occasione i mercanti sfoggiavano la maggior 
ricchezza ed il maggior buon gusto possibili nel mettere in mostra gli oggetti della loro industria, 
lavori d’arte di pregio, quadri, intagli ecc. I Procu ratori poi li regalavano di pani di zucchero in 
ricompensa della dimostrazione che loro avevano data d’affetto, addobbando in tal guisa le loro 
botteghe.  
M  indice  
Mettivia (Calle del)  a S. Luca.  
Il nome attribuito a questa strada, abitata da parecchie meretrici, non dipende, come vorrebbero 
alcuni, dal significato osceno in cui si potrebbe usurpare il verbo «metter via»,  ma bensì da 
cognome di famiglia. «Benetto Zorzi»  notificò nel 1661 varie case in parr occhia di S. Luca, e 
precisamente presso la «Corte delle Campane»,  una delle quali era appigionata a «Piero Mettivia».  
M  indice  
Mégio (Fondamenta, Ramo Fondamenta, Rio, Ponte, Sottoportico, Calle del) a S. Giacomo 
dall’Orio.  
Nella Pianta Topografica di Venezia, pubblicata dal Coronelli, si nota che presso queste località vi 
erano «li magazzini pubblici detti del Megio, o Miglio».  Tali granai, tuttora sussistenti, acquistarono 
il nome, perché forse vi si t rovava anticamente una gran quantità di quella biada minuta, «mégio»  o 
miglio, appellata, di cui veggiamo aversi talora fatto farina per confezionare il pane ad uso della 
popolazione. Infatti, per attestato delle cronache, molta gente sarebbe perita nella carestia del 1346 
«nisi fuisset milium quod erat tunc Venetiis, et fuerat bene per XX, XXI et XXII annos».  Anche la 
cronaca Molin (Codici Cicogna 2620, 2621) nota che nella carestia del 1559 «saria morta gran 
quantità di gente se la provvidenza del Senato non avesse aperto li magazzeni de li migli salvati a 
questo rispetto».  E quando nel 1570 morì il doge Pietro Loredan, vi furono, secondo le Aggiunte 
alla cronaca del Caroldo (Classe VII, Cod. 142 della Marciana), «grida popolari per la carestia, 
dicendo al  dose Megioto, che fè vendere ai pistori il pane di miglio anche con sarsezza».  
Sulla «Fondamenta del Megio»  s’innalza una casa di stile del secolo XV, la quale fu del celebre 
storico Marino Sanudo. Vedi Rawdon Brown («Ragguagli sulla vita e sulle opere di  Marino 
Sanuto»).  Sulla facciata di essa fu posta, non sono molti anni, commemorativa iscrizione.  
Sul «Rio del Megio»  s’ammira il palazzo Priuli -Stazio, di gusto sansovinesco. Apparteneva 
anticamente ai Surian, antica famiglia patrizia, estinta nel 1630. G iovanni q. Antonio di tale 
famiglia vendevalo nel 1584 ai Prezzato, che, dopo averlo fatto rifabbricare, come si vede oggidì, lo 
rivendevano nel 1636 alla commissaria di Lorenzo Stazio, dalla qual famiglia nel 1659 veniva in 
proprietà dei Priuli. Successi altri passaggi, era finalmente comperato nel 1859 dal Comune di 
Venezia, che per alcuni anni lo fece servire a quartiere delle Guardie Municipali.  
Sopra questo rivo eravi, del pari, il palazzo Renier, distrutto nel 1811, ove nacque nel 1710 Paolo 
Renier pe nultimo doge.  
M  indice  
Miani (Ramo Corte, Corte)  a S. Cassiano.  
Qui possedeva stabili la famiglia Miani, che portava nello stemma una rosa, e che venuta, secondo i 
cronisti, nel 709 da Jesolo, fabbricò n el decimo secolo la chiesa di S. Cassiano. Il Barbaro ne fissa a 
capo stipite un Matteo, marito di Richelda, «il quale habitava ne la contrà de S. Cassan, et fu del 
Gran Cons. dal 1261 fino al 1275». Questa famiglia fu chiara per un Pietro vescovo di Vicen za, e si 
estinse nel secolo XV in un altro Pietro q. Matteo, pur esso da S. Cassiano.  
Un’altra famiglia Miani, venuta, come vuolsi, d’Aquileja, oppure da Oderzo, che aveva due stemmi, 
l’uno caricato da una pannocchia di miglio, l’altro da tre pannocchie co nsimili, abitava fino dagli 
antichi tempi a «S. Vitale»,  poiché, stando al racconto d’alcune cronache, cooperò nel 917 alla 
fondazione di quella chiesa, ed è certo che tre Miani da S. Vitale fecero nel 1379 prestiti alla 
Repubblica. La casa dominicale già posseduta da tale famiglia porta attualmente il N. A. 2865, e 
presso la medesima si scorgono due località a cui tuttora si dà il nome di «Sottoportico e Corte 
Miani».  Celebre invero detta casa per aver dato nel 1481, come provò l’abate Cadorin, i natali a S. 
Girolamo. Questo santo militò nella sua giovinezza, e nel 1511 fu governatore di Castelnuovo, 
preso il quale dai Francesi venne posto in carcere, donde fuggì. Datosi poscia alle cose dello spirito, 
incominciò a raccogliere orfanelli, e servì negli ospit ali dei Derelitti, e degli Incurabili. Partì dalla 
patria nel 1532 per istituire case d’orfanelli a Brescia ed a Bergamo, nonché ospizii di convertite a 
Bergamo, Verona e Como. Fondò in seguito la congregazione dei Chierici regolari di Somasca, che 
aveva p er iscopo l’istruzione dei fanciulli e dei giovani ecclesiastici. E fu a Somasca ove morì nel 
1537 per contagio contratto nell’assistere i poverelli. Egli venne canonizzato da Clemente XIII nel 
1767. La casa ove nacque soltanto nel principio del secolo dec orso cessò d’appartenere a’ suoi 
discendenti, i quali si estinsero in un Giacomo q. Marco nel 1790.  
M  indice  
Michiel (Calle)  ai SS. Apostoli.  
Dal palazzo Michiel di gotico stile, che si disse «dal Brusà» , poiché nel 1774, pell’incuria d’una 
fantesca, soggiacque a grave incendio, dopo il quale ebbe una rifabbrica a spese del pubblico, 
compiuta nel 1777, di cui resta nell’atrio la seguente memoria: Quos Ignis Consumpsit Patria 
Mementa Majorum Nepotibus Patr ios Lares Restituit S. E. vi Idus Ianuarii 1777. Il capostipite della 
famiglia Michiel credesi Angelo Frangipane, figliuolo di Flavio Anicio Pier Leone Frangipane, 
senator romano, venuto a Venezia con altri due fratelli nel quinto secolo, e soprannominato dal 
popolo Michiele, forse per pareggiarlo in fortezza e bontà a quest’arcangelo. La famiglia Michieli 
fino dai primi tempi ebbe tribuni, e nel 697 votò all’elezione del primo doge. Vitale Michiel I, salito 
al principato nel 1096, mandò una forte armata, s otto il comando di Giovanni suo figlio, e d’Arrigo 
Contarini, in aiuto dei Crocesignati, ma, dopo pochi anni di governo, morì trucidato. Domenico 
Michiel, figlio di Giovanni, doge nel 1118, ritrovossi con altri principi collegati sotto Tiro, ed 
essendo cor so il sospetto, poiché andava a lungo l’ossidione, che egli potesse partire co’ suoi, fece, 
per rassicurare gli animi, portare a terra tutte le vele, e gli altri attrezzi marinareschi, né si spiccò 
dall’impresa finché non l’ebbe condotta a compimento. Vita le Michiel II, figlio di Domenico, 
illustrò il suo principato colla vittoria riportata sopra il patriarca d’Aquileja, donde ebbe origine la 
festa del Giovedì Grasso, descritta dalla celebre Giustina Renier Michiel, che nei discendenti di 
questa illustre pr osapia s’era accasata. Anche egli però, come Vitale Michiel I, suo bisavolo, venne 
ucciso nel 1172 mentre recavasi alla chiesa di S. Zaccaria. Da lui nacque quell’Anna che, 
pell’innocenza della sua vita, meritò il titolo di beata, titolo che essa divise co n Bartolammeo 
Michiel, fiorito circa il 1420. Questa famiglia produsse inoltre un cardinale, un patriarca, varii 
vescovi, varii generali, cavalieri, senatori, ambasciatori, e non meno di undici procuratori di S. 
Marco. Essa fabbricò alcune chiese, e diede il nome a più strade di Venezia.  
M  indice  
Michieli (Ramo)  ai Birri.  
M  indice  
Milion (Corte del).  
Vedi Sabbionera . 
M  indice  
Minelli (Calle, Sottoportico, Calle e Corte, Ramo)  a San Fantino.  
Queste vie chiamavansi anticamente di «Ca’ Maccarelli»,  poiché Gregorio Maccarelli aveva 
acquistato alcune case qui poste da Pietro P asqualigo, e l’aveva traslate in propria ditta l’8 aprile 
1604. Essendosi poi nel 1650 una Catterina Maccarelli congiunta in matrimonio col N. U. G. 
Battista Minelli, ne nacque che, pel testamento di G. Battista Maccarelli, zio della sposa, 9 marzo 
1660, a tti Stefano Sola, e per quello di Giovanni, padre della medesima, 12 decembre 1664, atti 
Claudio Paolini, i beni tutti dei Maccarelli passarono nei Minelli. Ecco perché nel 1713 si trovano 
descritte sotto tal nome anche le case di S. Fantino.  
La famiglia M inelli, d’origine bergamasca, era anticamente di bassa schiatta, ed aveva bottega in 
principio della «Casaria»  di Rialto. Mediante il solito esborso dei 100 mila ducati, Lorenzo Minelli 
potè farsi eleggere del Consiglio il 27 marzo 1650 coi proprii discend enti, e con quelli del fratello 
Andrea. Raccontano alcune cronache che il giorno stesso in cui fu eletto vendeva salumi e 
formaggi, mentre il di lui fratello maggiore stava giocando alle palle in Rialto colla «traversa»,  o 
grembiale turchino, ad uso dei bo ttegai della nostra città. La famiglia Minelli si estinse nel 1793.  
La «Corte Minelli»  si trova denominata pure di «Ca’ Giustinian»,  perché prossima al palazzo, ora 
distrutto, ove si credono nati il beato Nicolò, e S. Lorenzo Giustinian. Vedi Fruttarol  (Calle del) a 
S. Fantino.  
M  indice  
Minestra .  
Vedi Manestra . 
M  indice  
Minio (Calle)  a S. Fosca .  
La patrizia famiglia Gussoni, di origine bellunese, fece sorgere, sopra disegno del Sammicheli, il 
palazzo a cui questa calle conduce. Ignoriamo l’epoca precisa dell’erezione, ma non manchiamo di 
dati per crederla avvenuta verso la metà del secolo XVI, ed a merito d’un Marco Gussoni, figlio di 
Andrea, dal quale appunto nell’albero genealogico del Barbaro incomincia il ramo dei Gussoni da 
S. Fosca, a distinzione dell’altro ramo che possedeva ed abitava il palazzo di San Vitale, comperato 
più tardi dalla p atrizia famiglia Cavalli. Dai poggiuoli del palazzo Gussoni a S. Fosca, sul cui 
prospetto, respicente il «Canal Grande»,  ammiravansi le due figure a fresco del Tintoretto, tratte 
l’una dal Crepuscolo e l’altra dall’Aurora, famose statue di Michelangelo, l’ arciduca Carlo 
d’Austria, fratello dell’imperatore Massimiliano, assistette ad una regata datasi in di lui onore il 17 
maggio dell’anno 1569. Questo palazzo, celebre eziandio pegli affreschi del cortile, opera di G. 
Battista Zelotti, e per la ricca galleri a di quadri raccolta dal cav. Vincenzo, divenne sede nel 1668 
dell’accademia Delfica, appellata anche Gussonia, e solita ad occuparsi negli esercizi d’eloquenza 
estemporanea. Esso appartenne alla famiglia fondatrice fino alla sua estinzione, avvenuta nel 
senatore Giulio, morto nel 1735, che lasciollo per metà alla moglie Faustina Lazzari, e per metà alla 
figlia Giustiniana. Costei è quella celebre Giustiniana Gussoni, che nel 1731 fuggì da Venezia col 
conte Francesco Tassis di Bergamo, col quale contrasse m atrimonio clandestino, e che, rimasta 
vedova, nel 1736 si rimaritò con Pietro Martire Curti, ma finì i suoi giorni, d’anni 27, nel 1739, e fu 
sepolta nella nostra chiesa degli Scalzi. Allora Faustina Lazzari Gussoni, divenuta per tal morte 
unica proprietar ia del palazzo, ne dispose in favore, mediante testamento 15 febbraio 1747 M.V., in 
atti Marco di Mazi, del proprio fratello G. Battista Lazzari e discendenti maschi, mancando i quali, 
in favore dei «discendenti maschi abili al M. C. della casa Minio delli  NN. UU. Giacomo e Marin 
del N. U. Zuane», coll’obbligo ai beneficati di aggiungere al proprio il cognome Gussoni, e 
mancando anche questi, in favore della casa professa dei Gesuiti di Venezia, che però, per sentenza, 
rimase esclusa. Passato adunque il pal azzo in tal modo nei Minio, denominossi «Minio»  la prossima 
Calle.  
Poscia Giovanni e Girolamo Minio Gussoni q. Alvise, e Zilio Minio Gussoni q. Antonio lo 
vendettero, con istrumento 1° giugno 1798, in atti G. Matteo Maderni, a Benedetto Grimani q. 
Francesc o Maria. Ma nemmeno i Grimani lo conservarono, e nel 1816 venne comperato dagli 
israeliti Dalla Vida.  
Se si vuol prestar fede al Freschot, Paolo Minio fu il primo che da Mazzorbo venisse fra noi nel 
790. Alcuni antichi tribuni; un Lorenzo Minio, che nel 14 31 trovossi sopraccomito di galera sul Po 
contro i Milanesi, e nel 1448, capitano di Brescia, difese quella città strettamente assediata dai 
medesimi; un Luigi che nel 1668 alle Focchie affondò una galera turchesca, e nel 1669 cooperò alla 
difesa di Candia ; varii senatori ed illustri magistrati: ecco in compendio le glorie della patrizia 
famiglia Minio.  
Una «Calle Minio»  vi è pure a S. Felice, che però non appare così appellata nei catasti. 
Probabilmente assunse il nome negli ultimi tempi della Repubblica, e ciò, non per opera della 
famiglia Minio patrizia, ma d’un’altra popolare. Ce lo fa credere il non trovarsi a quell’epoca i 
Minio patrizii domiciliati, o possessori di stabili, in parrocchia di S. Felice, ed il leggersi invece che 
nel suddetto circondario  mancò ai vivi il 13 aprile 1764, «Antonio di Nicolò Minio, di g.ni 4, da 
spasemo sempre, levatrice Casari».  La mancanza dei soliti titoli dimostra abbastanza che il 
bambino non nasceva dalla casta degli ottimati.  
M  indice  
Minotto (Fondamenta, Sottoportico)  ai Tolentini.  
Da un palazzo che in questo sito apparteneva ai Minotto, famiglia, giusta l’opinione di alcuni, 
venuta da Roma, e, giusta quella di altri, dall’Albania, ove anticamente chiamavasi Minoxi.  Anche 
questa famiglia fu una delle prime a passare sotto il nostro cielo, tantoché poté produrre tribuni. 
Rimasta poi del Consiglio nel 1297, vanta un Marco Minotto che, essendo di quel tempo generale di 
37 galere contro i Greci, prese l’isola di Stalimen e; un Demetrio che fiorì nel secolo XIV per 
santità; un Pasqualino che nel 1364 passò in Candia alla ricupera di quell’isola dalle mani dei nobili 
coloni ribellati, e poscia nel torneo, datosi in «Piazza di S. Marco»  per allegrezza della vittoria, 
riportò,  giostrando, il premio di un’aurea catena del valore di 360 ducati; un Gio. Luigi che batté 
l’armata Turca nel 1646, e che, preso Rettimo dai barbari, fu posto alla difesa del castello, cui però 
dovette cedere per mancanza di soccorsi; un Giovanni finalmen te, morto nel 1742 vescovo di 
Padova.  
Le sepolture della casa Minotto dai Tolentini erano nella chiesa di S. Lorenzo.  
Un altro ramo dei Minotto, che fino dal 1778 troviamo nei «Libri d’oro»  domiciliato in parrocchia 
di S. Maria Zobenigo, diede il medesimo nome ad alcune località in quella parrocchia esistenti.  
M  indice  
Miracoli (Calle, Ramo, Ponte, Rio, Campo, Campiello, Calle dei).  Un Francesco Amadi, abitante 
nel circondario di S. Marina, aveva fatto app endere per divozione presso la sua casa, e propriamente 
all’ingresso d’una località che chiamavasi la «Corte Nuova» , una immagine della Beata Vergine, la 
quale ebbe tal fama di prodigiosa da indurre nel 1480 un di lui nipote, per nome Angelo, a 
trasportarl a in «Corte di Ca’ Amadi»,  e costruirvi una cappella di tavole onde esporla alla pubblica 
venerazione. Nell’anno stesso il pievano di S. Marina, Marco Tazza, gettò i fondamenti, col 
concorso degli Amadi, e d’altre famiglie, d’un nobile tempio, che compì ne l 1488, ed in cui collocò 
la sacra immagine, fondando eziandio in prossimità un convento di monache Francescane. Ignorasi 
chi abbia dato il disegno del tempio, poiché Pietro Lombardo ne fu, per quanto si afferma, 
l’esecutore soltanto, aggiungendo però di s uo la cappella maggiore e l’annesso convento. Il 
Malipiero, nei suoi «Annali Veneti»,  racconta colle seguenti parole, sotto l’anno 1480, l’origine dei 
suddetti edificii: «Quest’anno ha comenzà la devotione della M. di Miracoli, la qual era alla porta 
de Co rte Nuova, all’opposto delle case di Amai, in la calle stretta, e per el concorso della zente è 
sta necessario levar la imagine, e portarla in corte de cha Amai, et è sta fatto di grandissime offerte 
de cere, statue, denari, et arzenti, tantoché se ha trov à intorno 400 ducati al mese, e quei della 
contrà ha creà sie procuratori, e tra i altri Lunardo Loredan Procurator. Et in processo di tempo è 
sta assunà 3000 ducati d’elemosine, e con essi è sta comprà la Corte Nova da cha Bembo, da cha 
Querini, e da cha Baroci, e là è sta fabbricà un bellissimo tempio con un monastero, e dentro è sta 
messo donne muneghe de S. Chiara de Muran».  
Il tempio di S. Maria dei Miracoli diventò nel 1810 oratorio dipendente dalla chiesa di S. Canciano, 
e chiuso ai nostri giorni a c agione di ristauro, sta attualmente per dischiudersi, dopo varii anni, al 
culto divino.  
Dopo la soppressione delle monache, il convento fu ridotto a private abitazioni.  
Raccontano i «Diari» del Sanudo: «In questa mattina»  (27 gennaio 1515 M. V.) «ussita fu ora di la 
chiesia di Santa Maria di Miracoli una bellissima maridata, nomata Samaritana Zon, moglie di 
Zuan Fran.co Benedeto popular, et hessendo su la riva per montar in barca, et andar a caxa, era 
una maschera sentata sopra la riva, la qual vista, li det e di uno fuseto, e li tajò el viso da l’ocio fino 
alla bocha, sì che dita dona sarà guasta. Di questo fo gran mormoration in la terra, adeo, inteso il 
principe e la signoria, terminono dar taja nel Consejo di X».  Di tale delitto venne accusato Cardin 
Capod ivacca, padovano, e posto perciò in prigione il dì 29 successivo. Ma nel 2 febbraio fu liberato 
come innocente, e citato in quella vece il N. U. Pietro Tiepolo q. Paolo, che, resosi contumace, 
venne bandito il giorno 24 dello stesso mese.  
Il Supplemento 28  gennaio 1622 al «Giornale delle cose del Mondo»  ecc. (Codice Cicogna 983) fa 
il seguente ricordo: «Gier sera si accese fuoco accidentalmente in casa delli Cl.mi Badoeri alla 
Madonna dei Miracoli, et perché penetrò alquanto nel monastero di quelle moniche,  queste si 
salvarono in chiesa fin che fu estinto il fuoco, il quale fece poco danno».  
Al «Ponte dei Miracoli»  avea bottega nel 1713 un «caregheta»  (facitore di sedie, o «careghe» ) che 
tenea per garzone Antonio Codoni, d’anni 16, nato alle «Caloneghe»  di B elluno. Quest’ultimo 
essendo stato una mattina svegliato dalla serva del proprio padrone forse prima del solito, le disse 
un mar d’ingiurie, in pena delle quali, dopo una buona bastonatura, venne licenziato dal servigio. 
Desideroso perciò di vendicarsi con  la serva, e contro il padrone, aspettò che la poveretta rimanesse 
sola in casa, se le scagliò addosso, e l’uccise, appropriandosi alcuni oggetti di argenteria. 
Sopraggiunti al rumore i vicini ed i birri, fu preso il feroce ragazzo, e condannato al capestr o. Qui 
occorse uno strano accidente. Apprestavansi il 3 luglio 1713 in «Piazzetta di S. Marco»,  fra le due 
colonne, gli strumenti dell’estremo supplizio, quando i barcajuoli del prossimo traghetto fecero 
osservare al carnefice che il laccio era troppo lung o, al che questi rispondeva: «Allorché dovrò farlo 
per voi, farollo a modo vostro» . Giungeva frattanto il reo, ed il carnefice ponevasi all’opera, ma il 
laccio veramente eccedeva in lunghezza, laonde il paziente, prima di morire, ebbe prolungati per 
lunga pezza i proprii tormenti. A tal vista i barcaiuoli incominciarono a tumultuare, e percossero il 
carnefice, nascendo tale tafferuglio che, come attesta il Cod. 1596, Classe VII della Marciana, 
«molta gente andò in acqua, fu persa molta roba, e stroppiate mo lte persone nel cader a terra una 
sopra l’altra, e molti ne morì affogati, che fu veramente una gran strage di popolo».  
In «Calle dei Miracoli» , nel palazzo Zacco, si cantò nel 1698, per ventisei sere un dramma 
musicale, intitolato il «Finto Esaù»,  con lib retto di Giuseppe Fanelli, e musica di D. Antonio 
Bacelli.  
M  indice  
Mistra (Corte della)  a S. Barnaba.  
«Mistra»  in dialetto veneziano corrisponde a «maestra»,  laonde possiamo arguire che qualche 
maestra di scuola abbia soggiornato in questa situazione.  
M  indice  
Mocato .  
Vedi Moncato . 
M  indice  
Mocenigo (Fondamenta rimpetto)  a San Eustachio.  
Porta questo nome perché guarda la parte posteriore del grandioso palazzo Mocenigo. S’accordano 
tutti gli scrittori nell’attribuire nobilissimi principii ai Mocenigo, originari di Milano. Dicono che un 
Benedetto Mocenigo, partendo da quest ’ultima città in tempi antichi, edificò il castello di Musestre 
sul fiume Sile, e quindi, tradottosi a Venezia, fu ricevuto fra i patrizii, e mandato alla difesa 
dell’Istria con generale comando. Un Tommaso Mocenigo, essendo nel 1395 capitano contro i 
Turc hi, gli sconfisse, e nel 1414 ebbe, in premio delle sue benemerenze, il corno ducale. Un Pietro, 
nipote di Tommaso, anch’egli capitano contro i Turchi, distrusse Smirne; devastò le riviere 
dell’Asia e della Grecia, facendo ricco bottino; quindi nel 1472 sc acciò gl’infedeli dalla Caramania, 
ed espugnò varie città; finalmente passò in Cipro per dare aiuto alla regina Catterina Corner, dopo 
le quali imprese si vide eletto doge nel 1474. Doge fu pure nel 1570 Alvise Mocenigo, sotto cui i 
Veneziani riportarono l a famosa vittoria delle Curzolari. Dalla sua linea uscì quell’altro Alvise, che 
nel 1647 battè gli Ottomani nel porto di Scio, poscia nel 1648, creato capitano generale e 
Procuratore di San Marco, sostenne per due anni la difesa di Candia, donde costrinse gli inimici a 
ritirarsi. Nel 1651 tornò a battere i Turchi, e diede novelle prove di valore nel 1652, ma, caduto 
infermo, morì in Candia nel 1654. Questo eroe, il quale ha un magnifico mausoleo nella chiesa dei 
Mendicanti, venne compianto non solo da’ suoi , ma eziandio dagli avversarii, che, al momento dei 
funerali, pavesarono di nero i loro navigli, ed in segno di lutto strascinarono le bandiere pell’onde. 
Emuli del valore d’Alvise si mostrarono posteriormente Lazzaro, figliuolo di Giovanni, ed Alvise 
III, che salì al principato della sua patria nel 1700. Altri tre dogi, ed altri valorosi guerrieri vanta la 
famiglia Mocenigo per cui, bene a ragione, Vettore Benzon cantò nella sua «Nella»:  
Nome famoso e conto ovunque il sangue  
Per la patria versato onor rice ve 
Mocenigo! risuona in questo il nome  
Di molti prodi ...  
I Mocenigo, dividendosi in più rami, lasciarono il nome a più strade di Venezia.  
M  indice  
Modena (Ponte, Calle del)  a San Boldo.  
Il «Ponte del Mo dena»  a San Boldo, che è pur detto  «della Chiesa»  dalla vicina chiesa di 
Sant’Ubaldo, o «Boldo»,  ora distrutta, ricorda una famiglia Modena. Scorgesi nella Descrizione 
della contrada di S. Boldo pel 1713, che sopra il «Ponte della Chiesa» abitava «il sig. Giacomo 
Modena q. Santo; stabile della Scola dei Mercanti»,  e che in prossimità eravi un «magazzen da 
salumi tenuto ad affitto dal sud.to Modena»,  pel quale pagava pigione «alli eredi del q. Zulian 
Paiton». Anche il 12 marzo 1750 «Giacomo Modena q. Santo, nativo di Chiozia, ma abitante a V.a 
sin da primi anni di sua vita, in età di anni 77, abita a S. Boldo, negoziante in piazza»,  venne 
chiamato qual testimonio all’ufficio dell’ «Avogaria»  per dare informazioni circa una Paolina Riosa, 
la quale chiedeva d’es sere abilitata, maritandosi con un patrizio, a procreare figli capaci del 
Maggior Consiglio. Finalmente «Giacomo Modena»  è annoverato fra i cittadini domiciliati in 
parrocchia di S. Boldo dall’Anagrafi ordinata dai Provveditori alla Sanità pell’anno 1761.  
Il «Ponte del Modena»  comunicò il proprio nome alla Calle vicina.  
Al «Ponte del Modena»  scorgesi l’antico palazzo della famiglia Secco, il leone sbarrato, arma della 
quale, è scolpito sopra il prospetto. Questo palazzo fu poscia dei Zorzi.  
M  indice  
Molin (Calle, Corte)  a S. Fantino.  
Il palazzo Molin, che qui si scorge, ed ha replicatamente scolpito sulla facciata lo stemma della 
famiglia a cui apparteneva, è di stile archiacuto, e venne fondato da «Marco e Girolamo fu Polo 
Molin»  nel 1468.  
Gli scrittori dividono la famiglia Molin, e parte ne fanno venire da Mantova, e parte da Tolemaide. 
La poca diversità dell’arma dimostra però che, sebbene da diverse regioni venuta, ella si è una casa 
medesima. I Molin s i trovarono in Venezia prima dell’887, ebbero tribuni, e rimasero del Consiglio 
nel 1297. Alcuni dicono che nel 905 fecero edificare la chiesa di S. Agnese, e nel 1138 il monastero 
di S. Daniele. Un Luigi Molin, eletto procuratore di S. Marco nel 1516, ess endogli stato ucciso un 
figlio da Marco Michieli, non inveì per nulla contro l’uccisore, ma con grandezza d’animo ordinò a 
Marco, altro suo figlio, di perdonargli, e procurarne la libertà. Un Francesco Molin, dopo illustri 
militari intraprese, salì al prin cipato nel 1646. Sotto di lui si svolse la terribile guerra di Candia, 
nella quale Filippo Molin operò prodigi di valore contro i Turchi sulle mura di Rettimo, e ferito nel 
ginocchio da un dardo avvelenato, seppe (se almeno si vuol credere ai cronisti) str apparselo fuori 
coi denti per iscrivere con esso l’estreme linee di fede al Senato. Altri uomini distinti pel loro valore 
contro i Turchi illustrarono questa famiglia, da cui altre strade di Venezia presero il nome.  
M  indice  
Molo . Impropriamente è così chiamato quel tratto di strada in fondo alla «Piazzetta di S. Marco»,  il 
quale comincia dal «Ponte della Paglia»,  ed arriva ai «Giardinetti Reali»,  poiché «molo»  significa 
veramente riparo contro la violenza  delle acque, e qui non rimane alcuna traccia d’argine costrutto a 
tal fine. La sola sua somiglianza ad un argine avrà dunque procurato a questo tratto l’anzidetta 
denominazione. Esso formossi quando nel 1285 si volle ampliare verso la laguna la «Piazzetta », 
dalla quale è diviso mediante le due belle colonne di granito orientale, trasportate da una dell’isole 
dell’Arcipelago dopo il 1125, sotto il doge Domenico Michiel, o come altri pensano, nel 1171 sotto 
il doge Vitale Michiele II. Dicesi che queste colon ne fossero veramente tre, ma che una nel 
trasporto cadesse nell’acqua. Nel 1557, ed anche nel 1809, si diede opera a ricercarla, ma senza 
effetto. Le due, che tuttora si vedono, vennero innalzate da terra, ove giacevano, nel 1172 per opera 
di Nicolò Baratt ieri. Sopra una di esse sta un leone di bronzo volto verso il levante, quasi insegna 
del dominio dei Veneziani sul mare. Questo leone fu rapito dai Francesi, e quindi nel 1815 riportato 
a Venezia. Sopra l’altra sta la statua di San Teodoro collo scudo nell a destra per indicare che i 
Veneziani tendono a difendersi, e non ad offendere. Pietro Guilonzardo, o Guilombardo, però, che 
nel 1329 assistette al collocamento della statua medesima, dice raffigurare essa S. Giorgio, e non S. 
Teodoro. Intorno ambedue le c olonne eranvi alcune botteghe distrutte nel 1529. Sul «Molo»,  nel 
secolo XVII, s’innalzò una statua della Fortuna come si apprende da un sonetto del Dottori, inserito 
nelle di lui Rime, edite in Padova nel 1695 dal Frambotto. Ad una estremità del «Molo»,  e 
propriamente sotto la «Zecca»  (robusto edificio, eretto nel 1535 dal Sansovino), vendevasi il pesce, 
onde il prossimo ponte, che nel 1808 fu accomodato per dar accesso ai «Giardinetti Reali» , e che 
ora è ricostrutto in ferro, chiamavasi «Ponte della Pesca ria».  Sopra l’area poi ove presentemente 
tali «Giardinetti»  s’ammirano, eranvi anticamente alcuni serragli per le belve e «squeri»,  o cantieri, 
ove si costruivano galee per particolari, ma nel 1340 ciò venne proibito, e, distrutti i cantieri, si 
fecero sor gere in quella vece i pubblici granai detti di S. Marco, facendosi innanzi ad essi una 
piazza, la quale dice il Magno, «per esser fatta de novo, fo detta terra nova».  Ove stendonsi i 
«Giardinetti»  eranvi anche le prigioni, in cui l’anno 1380 si rinchiusero  i Genovesi presi nella così 
detta guerra di Chioggia, ed in cui godettero gli effetti della pietà delle donne veneziane, fra le quali 
segnalaronsi Anna Falier, Catterina Da Mezzo, Francesca Bragadin, ed altre. Finalmente si 
trovavano colà stabiliti il Mag istrato della Sanità, quello delle Legne, il Fondaco della Farina, e le 
Beccherie situate anticamente in «Piazzetta».  
M  indice  
Monastero (Calle del)  allo Spirito Santo.  
Dal monastero d’Agostiniane che qu i presso esisteva sotto l’invocazione dello Spirito Santo. Vedi 
Spirito Santo  (Campo dello).  
M  indice  
Moncato (Sottoportico)  in Ghetto Vecchio.  
Deve leggersi col Paganu zzi «Mocato».  Un «Manuele»  ed un «David Mocato de Samuel»  
notificarono nel 1713 ai X Savii «una casa posta in Ghetto Vecchio nella contrada di S. Geremia, 
di nostro proprio uso; più una casetta habitada da Jsaq. Lanchiano» . Anche prima del 1713 trovasi 
la famiglia Mocato domiciliata in «Ghetto Vecchio».  
M  indice  
Monti (Calle del)  a S. Luca, presso la «Calle dei Fabbri».   
Malamente alcune piante topografiche leggono «Calle dei Morti»,  mentre nella Descrizio ne della 
contrada di S. Luca pel 1740 troviamo chiaramente che nella «Calle dei Monti»,  in «Calle dei 
Fabbri» , eravi la «casa in soler in due appartamenti, per uso et habitatione propria degli Ill.mi 
Sig.ri Francesco e Tommaso Monti».  Questo Francesco e To mmaso Monti, insieme agli altri fratelli 
Giuseppe, Carlo, Andrea, Antonio, Simeone ed Alvise, erano stati approvati ai 25 settembre 1697 
cittadini originarii, la qual concessione medesima era stata fatta, ai 31 maggio 1670, al loro padre 
Gregorio ed ai lor o zii Pietro Maria e Giovanni Battista. Anche i registri dell’ «Avogaria»  dicono 
che i fratelli suddetti erano nati nella loro casa vecchia di S. Luca presso la «Calle dei Fabbri»,  che 
godevano di comodo censo, e che la loro famiglia anticamente teneva bott ega da droghe, e più 
anticamente bottega da ferro all’insegna del «Gambaro»,  avendo tomba in chiesa di S. Geminiano. 
Esisteva infatti colà la seguente epigrafe riportata dal Cicogna: Augustinus Ioannis A Ferro Bonae 
Fidei Mercator Hoc Sibi Ac Suis Posteris  In Spe Futurae Resurrectionis Hospitium Adeptus Est - 
Obiit In Die Ascens. - Domini X Calen. - Iunii mdlxvi. E nei Necrologi Sanitarii abbiamo la 
seguente annotazione: «Adì 23 marzo 1566. M. Agustin dal Gambaro di anni 67, amalà da levra za 
molti anni - S. Giminian» . Si vede che la famiglia Monti era allora domiciliata in parrocchia di S. 
Geminiano.  
M  indice  
Montorio (Sottoportico ecc. del).  
Vedi Mortorio . 
M  indice  
Mora (Ramo, Calle della)  a S. Canciano, in «Birri».   
Una famiglia Mora, la quale però non era alcuna delle due ammesse al patriziato, diede queste 
appellazioni. L’Anagrafi Sanitaria pell’anno 1642 registra domicil iato in parrocchia di San 
Canciano «Mons. D. Zuane Mora».  Ed altre memorie così anteriori, come posteriori all’anno 1642, 
trovansi di questa famiglia cittadinesca nella medesima parrocchia.  
M  indice  
Moran do (Ramo, Calle)  a San Canciano, in «Birri».   
Un «Marcantonio Morando testor»  da San Canciano ha posto nell’Anagrafi Sanitaria pel 1642. La 
Descrizione della contrada pel 1661 ci fa conoscere poi ch’egli abitava in «Birri»,  e precisamente 
nella situazione indicata. Apparteneva probabilmente a quella famiglia Morandi, venuta da 
Bergamo, che anticamente si occupava a tessere seta, e poscia aprì bottega della medesima stoffa a 
San Bartolomeo, presso il Fontico dei Tedeschi, all’insegna dei «Due Mori».  Questa f amiglia, 
alcuni individui della quale sostennero nell’Uffizio della Seta i carichi di Aggiunto e Provveditore, 
venne ascritta alla cittadinanza originaria il 23 agosto 1793 nei fratelli Bartolammeo, Domenico, e 
Gaetano, figliuoli di Natale Morandi, e di Ma ddalena Bertioli.  
M  indice  
Moretta (Corte, Ramo)  a S. Samuele.  
Un Roberto Moretti, fattore del N. U. Malipiero, abitava a S. Samuele nel 1680. Da lui nacque quel 
Pietro Maria, canonico del Zante, e pieva no di San Samuele, che pose tomba al padre, alla madre ed 
a sé nella propria chiesa parrocchiale. A San Samuele troviamo pure domiciliati un «Zuane Moretti 
causidico» nel 1682, un «Marco Moretti pubblico Ragionato» nel 1719, ed un «Girolamo Moretti, 
causid ico» anch’egli, nel 1724. Probabilmente erano tutti d’un sangue.  
Essendovi state però, come avverasi anche al presente, varie famiglie Moretti in Venezia, altre 
strade, oltre l’accennata, portano la stessa denominazione.  
In «Calle Moretta»  a S. Canciano, s opra una porta otturata, scorgesi scolpito un antico leone, uno di 
quelli forse coi quali vennero bollate nel 1310 le case dei seguaci di Bajamonte Tiepolo.  
M  indice  
Mori (Calle, Campo, Ponte, Fondamenta,  Corte dei)  alla Madonna dell’Orto.  
Qui si scorge un antico corpo di fabbriche, in gran parte manomesso e rimodernato, che si stende 
dal «Rio della Sensa»  a quello della «Madonna dell’Orto»,  ed ha incastonate nelle muraglie tre 
statue d’uomini vestiti all a orientale (una delle quali è conosciutissima dal nostro popolo sotto il 
nome di «Sior Antonio Rioba» ) terminando poi con un palazzo archiacuto, avente scolpito sopra la 
facciata, dalla parte dell’anzidetto «Rio della Madonna dell’Orto»,  un uomo, pur esso  in costume 
orientale, che guida un cammello, nonché un’ara antica. Tutti gli scrittori credettero fin qui che 
questi fossero gli avanzi dell’antico fondaco dei Mori, o Saraceni, ma è certo in quella vece che i 
fabbricati sopra descritti vennero innalzati dalla famiglia Mastelli, autori della quale furono i tre 
fratelli Rioba, Sandi ed Afani, venuti dalla Morea, e perciò volgarmente Mori appellati; che le 
statue sono le immagini dei medesimi, e che quindi nacque il nome alle strade vicine. Leggesi in 
tale p roposito in una cronaca (Classe VII, Codice 27 della Marciana): «Negli anni del Sig.re MCXII 
tre fratelli greci, Rioba, Sandi et Afani, per le seditioni civili fuggitisi dalla Morea, ove 
possedevano molte giurisditioni, si ricoverarono con grandi averi in Venetia, et edificarono 
l’abitationi loro molto honorevoli appresso il Ponte dei Mori, così detto per le figure dei tre 
sopradetti fratelli, che nei angoli della fabbrica insieme coi nomi loro si veggono scolpite» . Ed 
un’altra cronaca così si esprime nel c odice medesimo: «Veggonsi oggidì le antiche abitationi della 
casa Mastelli appresso S. Maria dell’Orto, et specialmente le rovine d’un sontuoso edificio, negli 
angoli del quale sono collocate tre grandi figure di marmo d’uomini vestiti alla Greca, i quali 
sostenendo tutto l’edificio, tengono sopra le spalle un fardello, a guisa d’una valigia, per 
dimostratione forse delle ricchezze da loro portate in Venezia, nelle quali sono scolpiti i nomi dei 
tre primi autori di questa casa, et per questa cagione il Pont e ivi vicino, che attraversa il Canal 
della Misericordia, viene chiamato dei Mori».  A dimostrare poi la veracità delle due cronache, la 
seconda delle quali scambia il «Rio della Sensa»  con quello «della Misericordia»,  soggiungiamo 
come nel cortile del pala zzo che ha il cammello sul prospetto, a cui si accede per la porta situata in 
«Campo dei Mori»  al N. 3381, scorgesi ancora un anello di pozzo fregiato d’uno scudo con una 
sbarra a scacchi, blasone della famiglia Mastelli, ripetuto pure sopra un focolare de gli appartamenti 
superiori. Questa famiglia, che era degli antichi consigli, prese parte nel 1202 alla crociata condotta 
dal doge Enrico Dandolo. In seguito, rimasta nella cittadinanza, e dedicatasi alla mercatura, aprì in 
«Cannaregio»  un fondaco di spezie rie all’insegna del «Cammello»,  in allusione forse del cammello 
scolpito sul palazzo. Essa comperò dalla Signoria la giurisdizione sopra il passo detto del 
Moranzano sul Brenta, ed, abbandonato il commercio, attese a godere in pace le raccolte ricchezze 
fino al 1620, anno nel quale andò estinta in un Antonio, figlio di Gaspare Mastelli e di Laura 
Turloni. Ecco, secondo il Cicogna, la ragione per cui il popolo al primitivo nome di Rioba, che 
porta una delle statue anzidette, aggiunse quello di Antonio. Tutta via il palazzo del Cammello era 
già passato da alcuni anni avanti nella famiglia Prezzato, avendolo Paola, nata da Nicolò Mastelli, e 
moglie di Pietro Dardani, concesso in dote alla propria figlia Angela, congiuntasi in matrimonio con 
Marcantonio Prezzato.  
Il Gradenigo, che nei suoi «Notatori»  raccolse le cose più lievi accadute in Venezia, narra che nel 
1757, allorquando questo palazzo era posseduto dal notaio Pietro Prezzato, s’udirono per più sere 
consecutive suonare nell’ora medesima tutte le cinque cam panelle interne delle stanze. Ne 
derivarono molta paura, svenimenti di donne, cavate di sangue, e si giunse perfino ad implorare la 
benedizione del parroco, e, questa nulla valendo, a chiamare il cappellano della scuola di S. Fantino 
(solenne esorcista) pe rché cacciasse in bando i presunti spiriti maligni.  
È probabile che al corpo di fabbriche innalzato dai Mastelli appartenesse anticamente anche il 
palazzo di Jacopo Robusti, detto il Tintoretto, situato sulla «Fondamenta dei Mori»  al N. A. 3399, 
quantunque  sia noto che il celebre pittore comperollo da Francesco di Schietti con istrumento 8 
giugno 1574, in atti Giovanni Fanio. In queste soglie Jacopo tenne il suo domicilio fino al 31 
maggio 1594, giorno della sua morte. Lo stabile medesimo passò poscia in ma no del di lui figlio 
Domenico, ed anzi si legge che questi voleva lasciarlo ai pittori come studio dei disegni, modelli e 
rilievi del padre, ma, per disgusti avuti, cangiò di parere. Ne fu in seguito proprietaria Ottavia, 
sorella di Domenico, e sposa di Se bastiano Casser, i discendenti del quale lo possedettero fino ai 
nostri giorni.  
M  indice  
Morion (Calle, Sottoportico del)  a S. Francesco della Vigna.  
La Descrizione pel 1661 della parrocchia di S. Tèrnit a chiama questa Calle, ad essa allora soggetta, 
«Calle della Spezieria del Morion», e poscia pone qui presso una «casa in soler con botega da 
spezier, all’insegna del Morion, del N. U. Nicolò Corner; habita il sig. Leonardo Bergonzi».  Il 
morione è una spec ie di celata, od armatura del capo. La spezieria, o farmacia, che aveva tale 
insegna, e che restò aperta anche molto dopo l’epoca citata, si nomina dal Dotti nella satira XIV 
ove, additando certo prete novellista, così dice:  
È l’illirico bestione  
Ch’esce f uor di sacristia,  
E in bottega del Morione  
Va a spacciar filosofia.  
In «Calle del Morion»  esisteva un ospedaletto per 20 povere donne, fondato nel secolo XIV da 
Natichliero Cristian sopra un fondo comperato da Filippo Querini. Una gotica iscrizione 
all’ing resso della via ricorda il pio istituto con queste parole: Hospital De Ser Natichlier Da Cha 
Cristian ed altra iscrizione poco discosta insegna che fu ristaurato nel 1479. Esso era diretto dalla 
Procuratia «de Citra»,  in un documento della quale, colla dat a del 1690, leggonsi le seguenti parole: 
«Natichlier Cristian, con testamento 3 luglio 1312, lasciò il suo ospitale fatto in contrà de S. 
Tèrnita alla Procuratia de Citra»,  ecc. Chiamavasi però ancora «Ospitale delle Boccole»,  poiché il 
documento medesimo così si esprime più sotto: «Fu sempre sostenuto da questa ecc. Procuratia il 
detto Hospitale chiamato ora Hospitale delle Boccole».  Ciò forse nacque per aversi in esso 
concentrato l’altro ospizio fondato dalla famiglia Dalle Boccole nella stessa contrada d i S. Tèrnita. 
Vedi Magno  (Calle). Ora in questo locale, acconciamente ristaurato, si aprì, trasportate altrove le 
ricoverate, il primo «Asilo Notturno»  che possa vantare la nostra città.  
M  indice  
Moro (Fondamenta)  a S. Girolamo.  
Rammemora il Sansovino nella sua «Venetia»  un fabbricato che, a sembianza di grosso castello, 
fece costruire a S. Girolamo il senatore Leonardo Moro, e ne loda l’annesso giardino. Tale 
fabbricato, che, c ome si scorge in una pianta di Venezia del 1572 era fornito di quattro torri, esiste 
tuttora collo stemma dei Moro scolpito ripetutamente sulle muraglie. La famiglia, che ne era 
proprietaria, onde altre vie della città si denominarono, venne da Padova nei primi tempi, e si rese 
illustre fino dal 1280 in un Marino, uomo ricchissimo, il quale sconfisse i Triestini ribelli, e fondò 
l’ospitale della Misericordia. Quanto al doge Cristoforo Moro, sotto cui si svolsero varii patrii 
avvenimenti, egli è più noto per  la sua pietà e per l’amicizia di S. Bernardino da Siena, che per la 
sua fermezza e pel suo militare coraggio. Narra il Sanudo che, non volendo questo doge prender 
parte alla crociata bandita da Pio II, Vittore Cappello, capitano navale, in pien senato gli  disse: 
«Serenissimo Principe, se la serenità vostra non vorà andar co le bone, la faremo andar per forza, 
perché gavemo più caro el ben e l’onor de sta tera, che no xe la persona vostra».  Narrasi pure che, 
confortato il Moro con la promessa di condur seco  quattro consiglieri, soggiunse: «Vorìa co mi sier 
Lorenzo Moro, che xe duca de Candia, asmiragio su una galea, perché mi no me ne intendo de 
armade» , al che il Senato acconsentì colle parole: «se farà come la dise ela».  La crociata però, per 
la morte del pontefice, avvenuta il 15 agosto 1464, si sciolse, ed il debole doge, bene in suo cuore 
contento, poté ritornare a Venezia colla flotta. Egli morì nel 1471, e venne sepolto nella cappella 
maggiore di S. Giobbe, al qual monastero, fatto da esso fabbricare, legò, non avendo figliuoli, tutte 
le sue sostanze.  
La famiglia Moro produsse pure alcuni vescovi, ed alcuni valorosi generali, fra i quali Giovanni, 
che nel 1509 venne spedito alla difesa della riviera della Puglia; nel 1510, entrato con navigli nel 
Po, re cò sommo terrore ai Milanesi; nel 1528 pugnò in Puglia unito coi Francesi, prendendo molte 
città; nel 1537 finalmente fu Provveditore in Candia, ove morì nel 1539 colpito da una sassata sulla 
testa, mentre era accorso a sedare una fierissima zuffa insorta fra soldati ed isolani.  
M  indice  
Morolin (Ramo, Sottoportico, Calle)  a S. Samuele.  
Il palazzo Morolin fu fatto costruire dal celebre pittore Pietro Liberi sul disegno di Sebastiano 
Mazzoni, pittore fiore ntino, e studioso architetto. Morto il Liberi, venne comperato dalla famiglia 
Lin venuta da Bergamo, e fatta patrizia nel 1686 in un Girolamo, già garzone in Venezia nella 
drogheria dei Luca, a piedi del «Ponte di Rialto»,  coll’insegna dell’Angelo, e posci a proprietario 
della medesima, il quale fece alla Repubblica la solita offerta. La famiglia Lin aggiunse al suddetto 
palazzo il piano superiore d’ordine corinzio. Quindi lo ereditarono i Moro in virtù del matrimonio, 
successo nel 1748, fra Gasparo Moro ed Isabella Lin, i quali perciò si fecero chiamare Moro -Lin, o 
Morolin. Altri pittori in seguito ebbero stanza in questo palazzo, come l’Hayez nella sua giovinezza, 
e da ultimo il Lipparini che ne comperò gran parte. Il Codice 183, Classe VII della Marciana, 
racconta il seguente aneddoto qui accaduto nel secolo XVII: «16.... Ser Ant.o Dandolo q. Zuane, q. 
Antonio, q. Matteo, q. Girolamo, q. Gasparo di Candia stava in la ca’ del pittor Pietro Liberi in 
affitto, che hora è la casa dei Lini a S. Samuel, ed il fig lio del pittor haveva preso tanta confidenza 
che il Dandolo haveva denari e rilasci d’affitto, onde questo andava e veniva a suo piacere. Il 
giorno di ........ andò in ca’, e lo trovò chiuso in camera della moglie, ove più volte l’havea trovato, 
et, fatto strepito, fece fuggir il Liberi, vestì la moglie in boccassin, e la condusse in barca a’ suoi 
fratelli e zio Foscarini, e gli la consegnò dicendo che gli restituiva la bu.... di sua sorella per non 
volersi imbrattar le mani nel sangue. Ma dopo qualche anno  la riprese appo di sè, dicendo che fu 
uno sfogo perché il Liberi non gli dava più danari, e voleva il padre i suoi affitti, e lui essendo 
giuocatore, dissipava tutto nel giuoco; onde la povera dama svergognata da tutto il mondo et 
infamata, per restituirs i, dovette ritornare, et vivono in pace».  L’Antonio Dandolo, a cui si riferisce 
il racconto, era nato, secondo il Capellari, nel 1651, e nel 1674 aveva sposato Altadonna di 
Giacomo Foscarini, dalla quale nel 1683 ebbe un figlio per nome Giovanni.  
M  indice  
Morosina (Calle)  a S. Barnaba.  
Vi possedeva una casa nel 1661 «ser Tadio Morosini».  Per questa famiglia, che diede il nome ad 
altre strade di Venezia, vedi l’articolo seguente.  
M  indice  
Morosini (Calle, Corte) a S. Giovanni Grisostomo.  
Mettono ad un palazzo, che ha la facciata archiacuta sul rivo, e che tuttora è posseduto dai 
Morosini. Nell’atrio di questo palazzo, al basso di una colonna, appiedi dell a scala, leggesi, sotto 
l’arma Morosina, la seguente iscrizione:  
Marinus Maurocenus  
Auctor 1369  
Vincentius Descendens  
Restaurator 1715  
Quindi apprendiamo la data precisa della fondazione, e di un ristauro del palazzo medesimo.  
La famiglia Morosini, venuta fra noi nei primissimi tempi, si rese chiara fino dal secolo X 
pell’erezione della chiesa di San Michele Arcangelo e del monastero di S. Giorgio Maggiore, 
fondato da Giovanni Morosini, posto dopo morte nel novero dei beati, sopra un’isoletta donatagli 
dal doge Tribuno Memmo.  
I Morosini ebbero quattro dogi, tre dogaresse, e due regine, cioè Tommasina, moglie d’Andrea re 
d’Ungheria, e Costanza, moglie di Wladislao re di Serbia. Andarono pur chiari ed illustri per due 
cardinali, per parecchi valorosi capitani,  e per due storici delle cose patrie, Andrea e Paolo. Di molte 
giurisdizioni erano dotati, come della terra e castello della Tisana in Friuli, e della signoria di S. 
Vincenti nell’Istria.  
M  indice  
Morte (Calle della)  alla Bragola.  
Dicesi che questa Calle abbia tal nome perché anticamente giustiziavansi in essa i rei. Aggiungesi 
che ciò avveniva per ordine dei Partecipazii, o Badoer, quando, come tribuni delle «Gemini»,  
stanziavano nel prossimo palazzo res piciente col prospetto il Campo di S. Giovanni in Bragora. La 
prima delle due asserzioni ha qualche fondamento nelle parole del Sabellico («De Situ Urbis»),  il 
quale, dopo avere parlato della chiesa di S. Giovanni in Bragora, così continua: «Ab aede loco h aud 
multum diverso ostendebantur mihi angiportus. Proximi inquilini narrabant existimare se 
verissimum esse illud quod maiorum relatu vulgo percrebuisset, eo olim loco reos capitali supplicio 
affici solitos, atque in argumentum fabulae adducebant infelix i bi vadum esse, affirmantes vidisse 
saepius se illic viros subito congressu contrucidatos, alios vero, aut lapsu pedis, aut diverso casu, 
periclitatos».  Così si legge in una delle più antiche edizioni degli opuscoli del Sabellico, che si 
conserva nella Marc iana.  
Poca credenza merita la seconda asserzione, poiché nulla ci prova che i Partecipazii, o Badoeri, 
possedessero in antico il palazzo, e nemmeno ch’esso esistesse ai tempi dei tribuni. Né l’arma che 
scorgesi sul prospetto, di stile archiacuto del secolo  XIV, è quella dei Badoer, come, per uno sbaglio 
inconcepibile, scrissero alcuni, ma invece quella dei Gritti, che appunto fino dal secolo XIV 
troviamo domiciliati in parrocchia di S. Giovanni in Bragora, ed ai quali, anche ai tempi del 
genealogista Girola mo Priuli e dello Stringa, apparteneva il palazzo medesimo. Lo Stringa infatti 
non descrive altri palazzi «sulla piazza di S. Giovanni in Bragora»  che quello del «procuratore 
Alessandro Gritti».  Esso col progresso del tempo passò nei Morosini in virtù del matrimonio, 
avvenuto nel 1591, fra Lugrezia Gritti, nipote del procuratore Alessandro, con Tommaso Morosini. 
Perciò nella Descrizione della parrocchia di S. Giovanni in Bragora pel 1661 lo troviamo posseduto 
da un Taddeo Morosini, la nipote del quale, Elis abetta, impalmatasi nel 1729 con Sebastiano 
Badoer, fu cagione che il palazzo pervenisse nei Badoer, donde ai nostri giorni l’ebbero, per 
compera, i marchesi Saibante, che vi praticarono poco dopo un ristauro.  
Questo palazzo venne colpito da una saetta la notte del 16 luglio 1500.  
M  indice  
Morti (Ponte, Calle dei)  a S. Cassiano.  
Per tale denominazione, frequentemente ripetuta in Venezia, vedi Cimitero  (Calle del).  
Il «Ponte d ei Morti»  a S. Cassiano, per quanto riferisce il Gallicciolli, era nel 1488 di pietra, nel 
1502 di legno, e nel 1615 rifatto di pietra.  
Al basso d’un pilastro d’una casa, situata presso questo ponte, scorgesi incisa la seguente epigrafe:  
1686  
Adi’ 18 Zugno  
Buda  
Fu Assediata Et Adi’ 2  
Settembre Fu Presa  
1686  
Altre di tali epigrafi, concernenti a fatti estranei alla storia veneziana, ma relativi ai Turchi, 
scorgevansi in «Calle delle Rasse»  ai SS. Filippo e Giacomo.  
M  indice  
Morto (Canale, Fondamenta del Canale, Ponte del Canale)  alla Giudecca.  
Questo canale, che comunica il suo nome alle vicine località, è così detto per essere senza sfogo, e 
perciò di acqua stagnante.  
Abbiamo un «Campo Morto»  anche in Vene zia presso S. Andrea. La solitudine del sito giustifica la 
sua appellazione.  
M  indice  
Mortorio (Sottoportico, Calle, Campiello del)  alla Giudecca.  
Leggasi «Montorio»,  come negli Estimi. Un «Giacomello Mo ntorio»  della Giudecca era nel 1353 
confratello della Scuola Grande della Carità. Un «Giacomo Montorio» , domiciliato alla Giudecca, 
sovvenne con prestiti la Repubblica nel 1379. Un «Giacomo Montorio»  era pure guardiano della 
Scuola di S. Giacomo di Galizia  nell’isola della Giudecca, come si rileva da una carta di sicurtà 7 
marzo 1386, in atti di Andriolo Cristian. Finalmente nel 1514 un «Zuanantonio Montorio»  notificò 
di possedere una «casa da statio» , ed altre otto da «sacenti»  nella contrada di S. Eufemia  della 
Giudecca, e precisamente «in la Corte de Ca’ Montorio».  Questi è quel G. Antonio Montorio, la cui 
figlia Samaritana contrasse sponsali con Alvise Luse, pur esso dalla Giudecca.  
M  indice  
Mosche (Cam po, Ramo, Campiello delle)  a S. Pantaleone.  
Secondo il Negri, qui si avrebbero fabbricato i così detti «nei»,  o «mosche»,  che erano certi pezzetti 
di taffetà nero gommato, soliti a porsi dalle donne qua e là sul volto per far risaltare vieppiù la 
bianchez za della carnagione. Noi però, considerando che le accennate denominazioni risalgono al 
secolo XVI, e forse prima, epoca in cui tali «nei»  per certo non si usavano, crediamo piuttosto che 
tanto il «Campo»,  il «Ramo»,  ed il «Campiello delle Mosche»  a S. Pan taleone, quanto la «Calle 
delle Mosche»  a S. Giustina ricordino qualche famiglia Mosca. Fino dal 12 agosto 1406 un 
«Guglielmo Mosca»  ebbe un privilegio di cittadinanza veneziana.  
M  indice  
Moschette (Call e delle)  a S. Giustina.  
Dalla famiglia Moschetta, o Moschetti. Un Pietro Antonio Moschetti pose tomba alla moglie 
Maddalena in chiesa di «S. Maria Mater Domini»  coll’anno 1625. Ed altri individui di questo 
cognome troviamo nella casta dei Ragionati.  
In «Corte delle Moschette»  a S. Giustina morì nel 1708, 19 gennaio, Anastasio di Leon, nobile 
Costantinopolitano, arcivescovo di Cesarea.  
M  indice  
Mosto (Sottoportico e Corte)  a S. Angelo.  
Queste località non  desunsero il loro nome dalla patrizia famiglia Da Mosto, ma da un’altra 
famiglia cittadinesca del medesimo cognome. Si trova che nel 1661 un «Bortholomio Mosto»  qui 
appigionava una casa ad «Agostino Pellizzari»,  e pur una nel 1713 il «sig. Alvise Mosto»  a «Pietro 
Mazzoni» . Alvise era figlio di Bartolammeo e di Lucrezia Marcello, e nel 1654, insieme ai fratelli 
Benedetto e Pietro, era stato approvato cittadino originario veneziano.  
Una «Corte Mosto»  trovasi anche alla Giudecca, e questa prese il nome da un palazzo ora distrutto 
della famiglia Mosto, di cui parleremo nell’articolo seguente.  
M  indice  
Murèr (Calle del)  agli Incurabili.  
Il manoscritto Dal Senno fa istituita l’arte dei «Mureri»  (muratori) nel 1 200. Essi riconoscevano per 
protettori S. Tommaso Apostolo e S. Magno, e possedevano albergo a S. Samuele, non però, come 
scrive il Sagredo, in «Piscina»,  ma in capo della «Salizzada».  Quest’albergo aveva sulla facciata un 
basso rilievo di marmo, fattura d i valente maestro del tempo dei Lombardi, che venne venduto, e 
passò in suolo straniero. Ancora però sulla porta scorgesi semicancellata l’iscrizione: La Scola dei 
Mureri, mentre sull’altro scorgonsi squadre, martello, ed altri emblemi dell’arte. L’arte de i 
«Mureri»,  che in chiesa di S. Samuele aveva pure il proprio altare ed il proprio sepolcro, contava 
nel 1773, 345 capomaestri, e 17 garzoni, dipendendo, come la maggior parte delle arti, per 
disciplina ed economia dai «Giustizieri Vecchi»  e «Provveditori della Giustizia Vecchia»,  e per le 
gravezze dal «Collegio Milizia da Mar».  Vogliamo ricordare col Sagredo che i manovali non erano 
considerati come fratelli dell’arte dai maestri, i quali chiamavansi «cazziole»  pell’uso che fanno i 
maestri muratori della «cazziola».  
Anzi ai manovali suddetti era proibito perfino con pena pecuniaria di toccare materialmente la 
«cazziola».  
M  indice  
Muti (Ramo, Ponte, Corte dei)  alla Madonna dell’Orto.  
La famiglia Muti, venu ta dalla Lombardia e divisa in più d’un ramo, apparteneva alla cittadinanza 
originaria. Il ramo detto da S. Marziale, o dalla Madonna dell’Orto, perché in quel circondario 
abitava, trasmigrò a Venezia precisamente da Cima, in un G. Antonio, il figlio del q uale, nominato 
G. Michiele, e medico di professione, sposò Elisabetta Gerardi Zecchini. Egli testò il 2 ottobre 1556 
in atti Anton Maria Vincenti, e nel 1568 si preparò tomba in chiesa di S. Marziale coll’epigrafe: 
Michael De Mutis Sibi Posterisque Condidi t Suis An. D. Mdlxviii.  
In «Corte dei Muti»  alla Madonna dell’Orto dimorò nel secolo trascorso il principe di Castiglione.  
Un altro ramo dei Muti abitava a S. Cassiano, e ne parleremo nell’articolo seguente.  
M  indice  
 
N  
 
Nazario Sauro (Campo).  
Vedi Tedeschi . 
N  indice  
Nicolò Pasqualigo (Ponte)  a Santa Fosca.  
Questo ponte, dopo la sua rinnovazione, venne aperto al pubblico i l 16 aprile 1870, mentre, fino dal 
4 marzo antecedente, per deliberazione Comunale, si cangiò il nome di «Noal»,  che portava fino dai 
più antichi tempi, in quello di «Nicolò Pasqualigo».  Per Nicolò Pasqualigo, morto nel 1821 come 
comandante di divisione na vale al servizio dell’Austria, vedi l’opuscolo del Cicogna col titolo: 
«Personaggi illustri della veneta patrizia gente Pasqualigo. Venezia, Picotti, 1822».  Non havvi 
alcuna prova però ch’egli abitasse presso questo ponte, ed anzi è noto che finì i suoi gi orni in una 
casa situata non lungi dal «Ponte dei Barcaroli».  Che se la nostra Giunta Municipale aveva in 
animo, col nuovo cangiamento, di risvegliare nelle menti la rimembranza di qualche patria gloria, 
ben altri eroi più grandi del Pasqualigo presentano i veneti fasti, quantunque anche il Pasqualigo 
abbia lasciato fama di militare valente. Né il nome della famiglia Noal, onde prima 
contraddistinguevasi il ponte, è oscuro per certo, come vedrassi nell’articolo susseguente e come 
bene a proposito osservò la  «Gazzetta di Venezia»  del 5 marzo 1870.  
N  indice  
Nuovo commercio (Calle del)  a S. Giuliano.  
La Descrizione della contrada di San Giuliano pel 1740 ci annunzia che in questa Calle allora 
esisteva la «Cas a del Nuovo Commercio»,  e che i fratelli Vignola, proprietarii, avevano mostrato ai 
X Savii i libri del negozio. Troviamo poi nella «Nota degli abitanti della Contrada di S. Giuliano, 
fatta per commissione pubblica, ed eseguita dal R.do D. Gio. Batta Zonta  Sud.o Titolato e Sagr.no»  
pel 1796, che in quell’anno «Pietro q. Antonio Zorzi»  pagava pigione «ai fratelli co. Vignola»  per 
una «casa e negozio da droghier»  qui situato. Questo negozio avea forse anticamente l’insegna del 
«Nuovo Commercio».  Esso nel 12 m aggio 1797 venne devastato dalla furia popolare, essendosi il 
suddetto Pietro q. Antonio Zorzi dimostrato partitante dei Francesi. Sta aperto tuttora coll’annesso 
spaccio di liquori.  
N  indice  
Nani (Calle larga, Fondamenta)  ai SS. Gervasio e Protasio.  
Il vicino palazzo, sorto nella prima metà del secolo XIV, apparteneva anticamente ai Barbarigo, e 
qui nacquero i due dogi Marco ed Agostino. Leggesi nel catastico della famiglia che quest’ultimo, 
con testamen to 17 luglio 1501, lasciò «la casa grande da stazio, posta in contrà di S. Trovaso con le 
casette da sacenti, poste vicino di detta casa granda, alli N.N. UU. suoi nipoti, ser Bernardo e Polo 
fratelli Nani, e a ser Bartolomeo Pisani, divise per terzo, cond izionate in perpetuo nei discendenti 
maschi di detti suoi nipoti». I Nani, rimasti unici possessori di detto palazzo, lo fecero in seguito 
ristaurare sopra modello del Sansovino. Essi vennero da Altino a Torcello, e quindi a Venezia fino 
dai primordii dell a sua fondazione. Cooperarono, come credesi, alla fabbrica delle chiese di S. 
Giovanni Nuovo e di S. Giovanni Laterano, ed esclusi in parte dal Consiglio nel 1297, vi furono 
riammessi nel 1381. Produssero alcuni vescovi, alcuni valenti militari, ma sopratt utto molti gravi 
magistrati, fra cui Giovanni Battista sette volte ambasciatore, plenipotenziario, al congresso di 
Nimega ed istoriografo della sua patria, morto circa l’anno 1682. Siccome poi non ha famiglia che 
non conti qualche membro men degno, ricorde remo quel N. U. Pietro Nani, figlio di Paolo, giovane 
sviato, il quale, avendo incontrato a S. Apollinare la moglie del N. U. Francesco Falier, vestita di 
velluto alessandrino, e recante in petto una borchia di sommo valore, postasi al mento barba 
posticci a, e ricopertosi il capo di berretto, le tenne dietro, ed entrato seco lei nella corte della casa 
ov’essa abitava, le strappò la borchia dal petto. Perciò il 1 febbraio 1389 M. V. venne condannato 
ad essere tratto sopra una chiatta fino al «Ponte di Rialto », ove gli si dovesse tagliare una mano, ed 
a venir quindi nel medesimo luogo appeso alle forche, donde penzolasse per tre giorni interi.  
In palazzo Nani, secondo il Sanudo, il 4 ottobre 1506, si fecero feste per le nozze d’una figlia di 
Giorgio Nani con G . B. Badoer, ed il 25 marzo 1509 per quelle di Giacomo Corner con una figlia 
del q. Orsatto Morosini.  
Anche a S. Samuele esiste una «Corte Nani»,  e sappiamo che Francesco Nani, oltre di essere 
comproprietario del palazzo dei SS. Gervasio e Protasio, possed eva nel 1537 «case sei in S. Samuel, 
in Corte da Ca’ Nani».  
N  indice  
Naranzerìa  a Rialto.  
Nei piccoli e bassi magazzini, che sono sotto il palazzo dei «Camerlenghi»,  e che costeggiano 
questa via, conserv avansi, come si pratica tuttora, gli aranci e gli agrumi. Tali magazzini negli 
Estimi si veggono contraddistinti col titolo di «botteghette dei Naranzeri sotto gli Uffizi dei Consoli, 
Sopraconsoli e Camerlenghi».  L’arte dei «Naranzeri»  era un colonnello di  quella dei Fruttaioli, e 
per una terminazione del 1767, doveva essere riservata ai soli Veneziani.  
N  indice  
Narisi (Fondamenta)  a S. Angelo.  
Vorrebbe il Dezan che avesse dato il nome a questa Fondamenta  la famiglia Narisi patrizia. Ma 
poiché essa andò estinta in tempi molto antichi, è più probabile che qui rimanga memoria d’una 
famiglia popolare del cognome medesimo.  
N  indice  
Nasolìn (Ramo, Calle del)  a S. Marina.  
«Nasolin»  era cognome di famiglia cittadinesca. Nella «Minerva Veneta»  pell’anno 1785 trovasi un 
«Gio. Andrea Nasolin sollecitador del Collegio dei Cento».  
N  indice  
Navaro (Calle).  
Vedi Lavaro . 
N  indice  
Nave (Calle della)  a S. Lio, presso la «Salizzada».  
La presente denominazione non dipende, come dicono alcuni, dalla patrizia famiglia Nave, poiché 
gli stabili di  questa famiglia, benché situati in parrocchia di San Lio, giacevano presso la chiesa 
della Fava. La denominazione invece dipende da una bottega da «casseller»  all’insegna della 
«Nave»,  trovandosi nella Redecima del 1661 che «Zamaria Rota tornidor»  aveva u n piccolo 
magazzino «in contrà di S. Lio, nella Salizzada, nella calle appo il casseller della Nave».  E la 
Descrizione della contrada pell’anno medesimo pone il magazzino del Rota appunto nella calle fin 
d’allora «della Nave»  appellata.  
Altre strade hanno il medesimo titolo, ed eccone la cagione. Il «Ramo della Nave»  a S. Marco, 
presso la «Calle degli Specchieri»,  fu così detto dall’insegna della prossima caffetteria in «Calle 
Larga»,  che un tempo in questo ramo aveva il suo accesso posteriore. La «Calle de lla Nave»  
all’Angelo Raffaele da qualche naviglio che si avrà fabbricato nello «squero»  a cui essa conduce. 
Finalmente la «Calle della Nave»  al Corpus Domini, che da vari anni però più non esiste, dalla 
famiglia Priuli dalla Nave, già proprietaria d’un vic ino palazzo, sopra il quale appunto una nave 
scorgevasi scolpita. Distrutto il palazzo per formare la stazione della Strada Ferrata, questa scultura 
fu innestata in un muro del novello edificio sopra quell’area innalzato.  
N  indice  
Navegara (Corte)  ai SS. Gervasio e Protasio.  
È chiamata negli Estimi «Corte di Ca’ Navagero»  dalla patrizia famiglia di tale cognome, che 
venne dalle Contrade, e produsse antichi tribuni. Un «Francesco Navager de M. Michiel»,  in 
occasione della Redecima del 1514, presentò la polizza dei proprii beni, fra i quali eranvi cinque 
casette in parrocchia di S. Trovaso. E Daniele Vitturi vendeva a «mastro Bon q. Francesco»,  
orefice, con istrumento 21 giugno 1568, una casa in «Borgo di S.  Trovaso»,  la quale confinava da 
un lato «cum proprietate, sive domo, cujusdam nobilis de cha Navagerio».  Il Capellari incomincia 
l’albero di questa famiglia da un Rocco, che nel 1043 trovavasi capitano di galea nell’armata 
condotta dal doge Domenico Conta rini contro Zara ribelle. I Navagero produssero un’Andrea 
cronista, il cui nipote, pur egli di nome Andrea, fu celebre poeta, e successe al Sabellico 
nell’incarico di descrivere, per ordine pubblico, i patrii fasti. Spedito ambasciatore alla corona di 
Francia, egli morì nel 1529, lasciando pochi scritti, poiché molti ne condannò, per soverchia 
modestia, alle fiamme.  
La famiglia Navagero, che produsse altresì un Bernardo cardinale, decesso nel 1565, andò estinta 
nel 1742.  
N  indice  
Nerini (Campiello)  a S. Simeon Grande, in Rio Marin.  
La famiglia Nerini ebbe principio in Venezia da un Pietro Illaris, detto Nerini, bergamasco, il quale 
era mercante di gioie, e nel 1696 sposò Paolina Da Brazzo. I di lui figli t raslatarono in proprio nome 
il 17 giugno 1720 alcune case in Rio Marin «pervenute prima nella pia fraterna dei poveri 
vergognosi in vigor al testamento della N. D. Girolama da Canal 10 luglio 1681, atti Domenico 
Giberti, e poi nel N. U. Sebastian Soranzo p er acquisto fatto dalla pia fraterna, giusta l’istrumento 
23 settembre 1719, atti Bortolo Mandelli, e finalmente nelli detti figli per termination di prelation 
all’Uff. dell’Esaminador 11 ottobre 1719, e costituto annotato per parte dei N. U. Proc. 19 febb raio 
susseguente».  
Un Giuseppe ed un Nicolò, discendenti del citato Pietro, vennero il 26 gennaio 1778 M. V. 
approvati cittadini originarii. Anche essi abitavano, secondo i registri dell’Avogaria, in «Rio Marin, 
nella loro casa domenicale» . Giuseppe Illari s Nerini fu secretario d’ambasciata in Ispagna.  
N  indice  
Nicoli (Ramo, Campo dei)  a Castello.  
Dice il Berlan che può aver dato il nome a queste strade la famiglia Nicola patrizia, venuta 
d’Aquileja, ed e stintasi nel 1318, ma ciò è falso, poiché, nella Descrizione della contrada di San 
Pietro di Castello pel 1661 trovasi che in questo punto aveva varii stabili, botteghe, e terreni vacui, 
parte suoi, parte in affitto, un «Giacomo Nicola filacanevo».  Egli co gnominavasi veramente 
«Pelao»,  come nei registri dell’Avogaria, donde apprendiamo che era figlio di Nicolò, e che, al pari 
del padre, esercitava a Castello la professione del «mercante di canevo».  Egli stesso inoltre nella 
notifica dei propri beni, fatta n el medesimo anno 1661 ai X Savii sopra le Decime, si dice 
«Giacomo q. Nicolò Pelao»,  e si confessa possessore d’una «casa in Rio de S. Domenico di 
Castello per mezzo l’ospetal de Santi Pietro e Paolo» , e d’altri stabili vicini. Volgarmente però era 
chiamat o Nicola, o Nicoli, come tutti i suoi discendenti, fra i quali Filippo, che era nato pur egli a 
Castello, e che esercitava l’arte medica, venne col fratello Nicolò approvato cittadino originario il 
10 giugno 1767.  
Un «Sottoportico Calle»,  ed una «Calle dei  Nicoli»  esistono anche alla Giudecca, e la Descrizione 
della contrada di Sant’Eufemia della Giudecca pel 1661 registra colà varii stabili di «Nicoletto e 
fratelli Nicoli con bottega che serve loro da lavorar da filacanevo, et un loco di cui si servivano p er 
incatramar cai».  
Il Codice Marciano 939, Classe VII, pone i «Nicoli dalla Zudecha»  fra i cittadini, e ne riporta lo 
stemma. Probabilmente erano del medesimo sangue della famiglia domiciliata a Castello.  
N  indice  
Nicolosi .  
Vedi Squero . 
N  indice  
Noal (Rio) a Santa Fosca.  
Scorre sotto il ponte, ora detto «Pasqualigo»,  e prima «Noal»,  dalla patrizia famiglia Anovale, o 
Noale. Ciò è provato dalle «Genealogie»  di Marco Barbaro, e dalla «Cronolog. di famiglie Nob. 
Ven. in Candia» del Muazzo (Classe VII, Cod. 124 della Marciana) ove si legge: «Il Ponte di Noal 
in Sestier di Cannaregio, in contra’ di Santa Fosca, si chiama con quest o nome giacché fu fatto la 
prima volta da uno di questa casa Anoval» . Al certo troviamo il suddetto Ponte così denominato 
fino dal secolo XIII, esistendo nel «Codice del Piovego»  una sentenza del 1298 col titolo seguente: 
«Sententia Pontis de Noale qui de caetero debet reparari et refici per convicinos S. Fuscae, 
secundum antiquam consuetudinem».  Anche nel 1379, come è provato dall’elenco dei contribuenti 
prestiti per la guerra di Chioggia, i Noal abitavano a S. Fosca. Questa famiglia venne da Noale, 
castel lo nel Trivigiano, e fino dal 982 trovavasi fra noi. Fece parte nel 1212 delle cavallerie spedite 
nell’isola di Candia. Si estinse in Venezia nel 1583.  
Rammenta Marin Sanudo che il 21 febbraio 1516 M. V. precipitò metà del «Ponte di Noal»  mentre 
passavano due frati francescani del convento di S. Giobbe, i quali caddero nel rivo sottoposto senza 
farsi alcun male nella caduta.  
N  indice  
Noris (Ponte, Calle, Ramo Calle)  in «Birri»  a San Canciano.  
«Matteo Nori s et fratelli q. s. Zan Donà»  traslatarono in propria ditta il 30 marzo 1589 da quella di 
«M. Battista Morosini Proc.r» una «casa in San Cancian, in Biri, al Ponte de legno, pervenuta in 
lori in virtù d’istrumento de compreda, fatto nelli atti de s. Giacom o Chiodo nodaro veneto sotto il 
3 marzo 1589».  Troviamo che «Matteo Noris q. Zandonà»  era «telariol alla Torre sotto il fontego 
dei Thodeschi». Egli è quel «Matteo Noris»  da Bergamo che, insieme al fratello G. Battista, dopo 
ventisei anni di soggiorno nell a nostra città, ebbe il privilegio di cittadinanza veneziana «de intus et 
extra» il 29 luglio 1581, e quegli pure che costrusse una tomba in chiesa dei Miracoli 
coll’iscrizione: Mathaeus De Noris et Fratres Sibi Posterisq. Suis 1581. Matteo Noris morì il 3  
gennaio 1598. Rilevasi dagli Estimi che anche nel 1713 e 1740 la casa in «Birri»,  al «Ponte Noris»,  
veniva dai Noris posseduta, ma che i proprietari della medesima domiciliavano allora in Bergamo. 
E fu in Bergamo che «Nicolin Noris»  lasciolla più tardi pe r testamento alla famiglia Piatti. In effetto 
vediamo che il 30 agosto 1778 il «Nob. Sig. Alessandro Piatti q. Gio. Giacomo» fece passare in suo 
nome da quello di «Nicolin Noris q. Alessandro»  una «casa al Ponte Noris per andar in Biri»,  ed 
altre in Venezi a, «in esso pervenute per il testamento del q. sud. Nicolin Noris 2 luglio 1778, atti D. 
Vincenzo Ghisleri Nod. di Bergamo».  
Presso il «Ponte Noris»  esiste tuttora un ospizio per povere donne, fondato da Francesco Bandi q.m. 
Bando, mercatante di seta lucch ese, con testamento 17 maggio 1421. Egli aveva ottenuto il 25 
maggio 1384 un privilegio di cittadinanza veneziana.  
N  indice  
Novello (Sottoportico)  a S. Vio.  
Non sappiamo perché questo Sottoportico, che r eca il N. A. 663, e che ricorda una famiglia 
Novello, altre volte qui domiciliata, manchi del suo nome scritto sulla muraglia, mentre lo troviamo 
nell’Anagrafi stampata per cura del Municipio nel 1841.  
N  indice  
Nómboli (Rio terrà, Calle dei)  a S. Tomà.  
Non piace al Fontana che qui possa aver abitato qualche macellaio solito a mettere in mostra i 
«nomboli»,  cioè i quarti di dietro degli animali bovini, ma vuole piuttosto che qui ci fosse qualche 
fabbrica i n cui si lavorassero i «cai di corda»,  pur essi «nomboli»  appellati, onde sono formate le 
micce dei cannoni. Trattandosi di supposizioni, ci sembra più naturale la prima, sebbene dal 
Fontana rifiutata, che non la seconda da lui ammessa. Aggiungeremo poi ch e in Venezia esisteva 
una famiglia «Nombolo»,  e che questa avrebbe potuto dare il nome alle strade indicate. L’esistenza 
di tale famiglia è provata dai Necrologi Sanitarii, i quali registrano decesso il 15 luglio 1751 un 
«Gaetano Nombolo q. Antonio».  
N  indice  
Nónzolo (Sottoportico e Corte del)  a S. Moisè.  
Gli inservienti alle chiese chiamavansi «nunzii»,  ed in dialetto «nonzoli»,  perché avevano l’ufficio 
d’annunciare al popolo l’ora delle sacre funzioni. Essi raccoglievansi in chiesa di San Basilio sotto 
l’invocazione di San Costanzo. Varie località di Venezia, ove codesti «nonzoli»  abitavano, ne 
ritennero il nome. Vedi l’articolo che il Fontana consacra ad essi nelle sue «Occhiate Storiche a 
Venezia».  
N  indice  
Nuova (Corte)  a Castello.  
Parecchie località di Venezia assunsero questo nome all’epoca della loro formazione relativamente 
ad altre strade preesistenti, alcune delle quali sono dette «Vecchie».  
In «Corte Nuova»  a Castello avvenne il 15 decembre 1719 un grave incendio in cui perirono 
«Giacomo dal Missier masteler»  con Elisabetta di lui moglie, ed un’altra persona.  
N  indice  
Nuove (Fondamente)  a S. G iustina.  
Lasciò scritto il Tentori («Della Legislazione Veneziana sulla Preservazione delle lagune»)  che fino 
dal 1546 aveva decretato il Senato che si costruissero delle «Fondamente»  da S. Giustina a S. 
Alvise. Esse per altro si prolungarono soltanto fin o alla «Sacca della Misericordia»,  benché nel 
1560 Giovanni Matteo Bembo ricordasse il decreto di continuarle fino a S. Alvise. Altri riferiscono 
al 1589 la prima erezione delle medesime. Il certo si è che in quell’anno comandò il Senato che 
fossero fatte di pietra. Nel 1767 ebbero un radicale ristauro, danneggiate com’erano, specialmente 
dalla bufera del 20 decembre 1766. Nota poi il Dezan che bene a ragione tali «Fondamente»  
conservano il nome di «Nuove»,  da loro assunto quando si costrussero, poiché molt issime 
«Fondamente»  da quell’epoca si riattarono, ma nessuna se ne trova di nuovo innalzata.  
Le «Fondamente Nuove»  erano un tempo molto più frequentate d’adesso e per la salubrità dell’aere, 
essendovi tradizione che questo sito non venisse giammai funestat o dalla pestilenza, e pei varii 
ritrovi che qui per lo passato esistevano. Infatti sulle «Fondamente Nuove»  eravi l’ «Accademia dei 
Nobili», incendiatasi nel 1684 e 1769. Sulle «Fondamente Nuove»  giuocavasi alla «Racchetta»  in 
due siti, l’uno presso «Birri» , e l’altro a S. Catterina, ove presero parte al giuoco Carlo VI e Carlo 
VII prima di divenire imperatori, i re di Polonia e di Danimarca, nonché altri nobilissimi 
personaggi. Sulle «Fondamente Nuove»  in due case giocavasi al «trucco da terra»,  ed in un al tro 
cortile alle «palle».  Non lungi dalle medesime sorgeva un teatro, e più tardi una «Cavallerizza»,  
mentre in «Campo dei Gesuiti»  i dilettanti esercitavansi al pallone. Queste Fondamente erano un 
tempo unite a San Francesco della Vigna mediante un ponte,  eretto nel 1592, ma dopo il 1820 
distrutto.  
N  indice  
Nuovo (Campiello)  a San Stefano.  
Per questa, ed altre strade egualmente denominate, vedi Nuova  (Corte). Il «Campiello»  di cui si fa 
parola, che anticamente era il cimitero dei frati di San Stefano, data soltanto dal 1838, come si vede 
dalla seguente iscrizione affissa al muro: Locum Coemeterii Vetustate Desueti Patefactum A. 
MDCCCXXXVIII Aere Civico. Alcuni vogliono che il te rreno del medesimo venisse innalzato per 
misure igieniche, essendovi stati sepolti varii cadaveri all’epoca dell’ultima pestilenza. Ma essa 
avvenne nel 1630, e si scorge nel catastico di S. Stefano che questo cimitero fu scavato nel 1683.  
Qui in tempi più remoti si diede a menare vita penitente Paolo da Campo di Catania, feroce corsaro, 
il quale nel 1490 fu catturato nelle acque di Ragusi dal capitano navale Tommaso Zeno, e 
condannato, per sentenza 28 gennaio 1492 M. V. a perpetuo confine nella città di Ven ezia. 
«Costui»,  dice Marin Sanudo, «dorme su teste de morti, et à conzato una caxa di dette teste e monti 
di ossi: dorme sotto l’altar dove dise messa: va discalzo e senza nulla in capo; mai manza di cotto»  
ecc. 
Alcuni autori, tutti però d’un’età alquanto posteriore a quella in cui visse Paolo da Campo, scrissero 
che egli, venuto a morte, fu sepolto sotto l’altar maggiore della chiesa di S. Stefano. Anzi un 
anonimo del secolo XVII, traendo le notizie dal «Compendio dell’origine della Sacra Cintura»,  
dice ch e colà venne ritrovato incorrotto il di lui corpo. E veramente nel 4 agosto 1836, lavorandosi 
in detto altare, si fece la scoperta d’uno scheletro umano, mentre sopra un vicino tavolato videsi 
disegnato in bianco un vascello, ed in nero una testa con barba , mustacchi, e berretto all’orientale, 
essendovi, fra altre sigle, non intelligibili, l’anno 1499. Senonché ben diverse notizie ci dà il 
contemporaneo Sanudo intorno a Paolo da Campo, poiché, dopo aver fatto la descrizione che 
abbiamo riferita della vita p enitente del medesimo, così continua sotto la data 28 settembre 1499: 
«Or questo, dato a tal cossa e vita sancta, ma, meo juditio, meninchonica, tolse licentia di andar su 
la galia del capit. zeneral, si parte questa notte contra Turchi, et cussì li fo con cesso, tamen il 
seguito di lui scriverò poi».  
Il qual seguito compendiò nelle seguenti parole: «accidit che si partì di Venezia, et in questo mese 
di luio» (1501) «se intese era andato al Turco, et fo so spion» . Il Cicogna pertanto conghiettura che 
il corp o ritrovato sotto l’altare di San Stefano sia invece quello del beato Bonsembiante Badoaro, 
morto in Venezia nel 18 ottobre 1369, che tutti gli scrittori dicono riposare in chiesa di San Stefano, 
benché non precisino la situazione. Conghiettura poi che le pitture del tavolato, le quali 
sembrerebbero alludere a Paolo da Campo, si aggiungessero al momento della prima scoperta del 
cadavere, creduto allora quello del penitente corsaro. Vedi «Cenni Storici intorno Paolo da Campo 
da Catania» ecc. «Venezia, Tip. A lvisopoli, 1836».  
N  indice  
 
O  
 
Occhio grosso (Calle, Ramo dell’)  a S. Martino.  
Un «Zuan Carlo Occhio Grosso fo de m. Antonio»  notificò nel 1566 di possedere, insieme al nipote 
Marcantonio, figlio di su o fratello Tommaso, una casa dove abitava, ed altre sette case con alcune 
botteghe in parrocchia di S. Martino.  
O  indice  
Olio (Fondamenta della Riva dell’)  a S. Cassiano.  
Venne così denominata, come scri ve il Gallicciolli, perché vi si scaricava l’olio. E molte botteghe 
ove esso vendevasi veggiamo pure qui stabilite nella Descrizione della contrada pel 1740.  
Fino dagli antichi tempi, era preposto all’olio il Magistrato della «Ternarìa Vecchia»,  a cui in 
seguito s’aggiunsero la «Ternarìa Nova»,  ed i «Provveditori sopra Olii».  
La «Fondamenta della Riva dell’Olio»  si appellava eziandio «Riva dei Sagomadori»  dal greco 
«sàcoma»,  che in latino suona «aequipondium»,  ed in italiano «giusta misura»,  perché vi si 
misurava la capacità delle botti da olio coll’acqua del canale. Appellavasi del pari « Riva delle 
legne» perché vi si scaricavano anche legne, onde scrisse il Sabellico: «Totam ripam insident naves 
onerariae venalibus lignis onustae».  
Presso questa Fondamenta  sussiste ancora lo stazio delle barche di Mestre, antichissimo per certo, 
poiché sotto la data 23 settembre 1342 abbiamo la legge: «Che tutti li confinati sopra le 
fondamente, principiando dal luogo delle barche di Mestre fino al Rio di Ca’ Bellegno, ovve ro del 
Ponte di S. Cassan, non abbiano rason alcuna in esse».  
Altre località in Venezia si chiamano «dell’Olio»  per lo scaricarsi, depositarsi, o vendersi che colà 
si faceva di questo preziosissimo umore. Fra esse merita particolar menzione il «Ponte dell’ Olio»,  a 
S. Giovanni Grisostomo, così detto pei vasti magazzini di ca’ Ruzzini, occupati un tempo, fra le 
altre merci, da botti d’olio, magazzini, che secondo la cronaca del Savina, incendiaronsi nel 1586. 
In antico questo ponte portava il nome anche di «Ponte del Fontego»,  e di «Ponte della Calle della 
Bissa»  perché vicino al Fontico dei Tedeschi, ed alla calle accennata. Si legge che, dovendosi 
riattarlo, ordinossi il 3 gennaio 1320 M. V. ai Signori di Notte di ricercare a chi ne spettasse 
l’obbligo, ed i n mancanza d’altri, di addossarne il peso alla contrada di S. Giovanni Grisostomo. 
Scrive poi il Sanudo che il 13 febbraio 1497 M. V. cadde da questo ponte Bernardin Vallaresso q.m 
G. Battista, ed annegossi, e che la notte del 4 novembre 1504 il ponte mede simo precipitò colla 
morte di Benedetto, figlio di Girolamo Bernardo.  
I «Mercanti da olio»  si raccoglievano, sotto il patrocinio della B. V. della Visitazione, a S. 
Agostino, ed i «Sagomadori»  nella chiesa di S. Tomà, sotto il patrocinio della B. V. della 
Purificazione.  
O  indice  
Olio (Calle dell’)  o del Caffettier  a S. Giovanni Evangelista.  
Né deposito di olio, né bottega da caffè hanno più in questo sito esistenza.  
O  indice  
Ospedaletto (Ponte, Calle, Sottoportico e Calle, Campiello, Calle dell’)  ai Santi Giovanni e Paolo.  
Questo ospedaletto, o piccolo ospedale, venne fondato nel 1527 dal cerusico Gualtieri in un luogo 
che dagli esercizii militari era ch iamato il «Bersaglio».  Qui si raccolsero gl’infermi, che dopo una 
fiera carestia s’erano a dismisura moltiplicati nella nostra città, e ad essi poscia si aggiunsero 
orfanelli. Molto benemerito del pio luogo si rese S. Girolamo Miani, ed anche, come è fama,  S. 
Ignazio Lojola. L’annessa chiesa, edificata nel l528 sotto il titolo di S. Maria dei Derelitti, venne 
rifabbricata nel 1674 per legato di Bartolammeo Carnioni, merciaio in «Merceria di S. Salvatore»  
all’insegna dello Struzzo, sul disegno di Baldassare Longhena, il quale ne sopraccaricò la facciata di 
marmi e sculture. L’ospitale, anch’esso rifabbricato sul disegno di Matteo Lucchesi, durò fino al 
1807, in cui fu ridotto a Casa di Ricovero per vecchi e vecchie bisognosi ed impotenti. Ai nostri 
tempi ebbe  un ingrandimento.  
Ora, per la nuova via tracciata dietro l’abside della chiesa dei Santi Giovanni e Paolo, il 
«Sottoportico e Calle dell’Ospedaletto»  furono chiusi.  
Dice una cronaca che un tempo «eravi zecca all’Ospedaletto ai Santi Giovanni e Paolo in qu ella 
casa su cui avvi San Marco». Il Gallicciolli, ricordando che anche a’ suoi tempi vi aveva gratuita 
abitazione un ministro di zecca, crede che colà si coniassero le monete erose, o «maggiorine»,  cioè 
miste col rame. Ma è certo che colà soltanto si fond eva l’oro inserviente alla zecca, poiché la 
Descrizione della Contrada di Santa Maria Formosa pel 1661 segna dietro l’ «Ospedaletto»  la 
«Fonderia della zecca»,  nonché le abitazioni di Tommaso Premuda, Lattanzio Zucconi, ed 
Alessandro Rizzo, loro concesse «per il carico di fonderia».  Ed i «Notatori del Gradenigo»  così ne 
dicono sotto il 15 maggio 1771: «Ridotte cadenti l’esterne mura del pubblico recinto dove si purga 
e si raffina l’oro inserviente al conio delle monete proporzionate al vario peso di simile m etallo, 
ordinarono gli Ecc.mi Sopra Provveditori alla Zecca che siano del tutto rinnovate, e rimesse, 
ristaurando anche il colmo di molto pregiudicato et infracidito». Questa situazione, contigua alla 
Cavallerizza dietro la chiesa dei Santi Giovanni e Paol o, è non distante dalle Fondamente Nuove.  
Ospedaletto  alla Giudecca.  
Vedi Ospitaletto . 
O  indice  
Osteria della Campana  (Calle dell’) a Rialto.  
Antica era l’osteria della Campana al pari di quasi tutte quelle di Rialto, giacché ne abbiamo 
memoria fino dal 1341. Sappiamo che questa osteria apparteneva alla famiglia Sanudo, laonde il 
celebre Marino così si espresse nella sua «Cronaca»  (Codice 920 della Raccolta Cicogna): «El 
stabele qui è molto caro. Testi siamo noi Sanuti che in Pescharia nova habiamo un’hostaria 
chiamata di la Campana. Sotto tutte botteghe, ed è picciol luogo, e tamen di quel coverto si cava 
più di ducati 800 di fitto ogni anno, che è cossa maravigliosa del grande afitto, e questo è per esser 
in bon sito l’hostaria; paga ducati 250 che paga più chel primo palazzo della terra».  Il Sanudo 
racconta nei «Diari»  come, essendosi contratto matrimonio fra una figlia di Leonardo Grimani ed 
Alvise Morosini, ascritto al la compagnia della Calza denominata degli «Eterni»,  ed avendo questi 
dimostrato poca splendidezza nell’apparecchiare il banchetto d’obbligo, pensarono gli Eterni di 
trarne vendetta col venire il 26 gennaio 1507 M. V. a Rialto, dopo aver fatto non lievi gua sti in casa 
Grimani, con due bacini d’argento portati da Stefano e Domenico Tagliacalze, bravi buffoni, i quali 
andavano sollazzevolmente gridando che, essendo stati i compagni maltrattati nel desinare, a cui 
nemmeno s’invitarono donne, volevano, mediante quei bacini, cenare con maggiore allegrezza, 
impegnandone uno per le torce, e l’altro per l’imbandigione all’Osteria della Campana. Racconta 
pure il Sanudo che in questa osteria, all’epoca di Cambrai, furono trattenuti, come ostaggi, alcuni 
cittadini di Cr emona, i quali poscia fuggirono. Né si dimentica di ricordare, come, essendosi acceso 
in Rialto il fierissimo incendio del 10 gennaio 1514, ovvero 1513 M. V., v’accorsero molti che colà 
erano proprietari di stabili, «fra li quali»,  dice, «io Marin Sanudo, fo di missier Lunardo, vi corsi 
per aver parte in l’hostaria di la Campana, di la qual trago el viver mio, et paga di fito duch. 250, 
oltre le boteghe da basso».  Il Sanudo medesimo dispose poi di parte dell’osteria della Campana nel 
suo testamento fatto ne l 1533 . 
Tale osteria stava aperta anche ai nostri tempi. Ora è ridotta a private abitazioni, meno i locali 
terreni, inservienti, come un tempo, a magazzini e botteghe.  
Gli Osti, eretti in corpo per decreto del Consiglio dei X 18 giugno 1355, costituirono l a loro scuola 
di divozione in chiesa di S. Matteo di Rialto sotto il patrocinio di S. Giovanni Battista, ma nel 1488 
trasportaronla in quella di S. Cassiano. Altra Scuola avevano nella chiesa dei SS. Filippo e 
Giacomo. Trovasi nel libro «Clericus Civicus»  una legge del 18 aprile 1318 così concepita: «Quod 
quilibet dictor. hosteriorum teneatur habere duas cameras honorifice paratas cum quatruor lectis 
honorifice et decenter fornitis pro qualibet camera, ad hoc ut ambaxatores, clerici, et aliae 
solemnes perso nae venientes Venetias possint in ipsis hospitari decenter». Fino dal 1355 le osterie 
in Venezia erano 24 con 960 letti apprestati.  
Allora il Senato le restrinse a 13 a S. Marco e S. Giovanni in Oleo, ed 8 a Rialto. Tre altre poco 
dopo ne furono rimesse.  
In tutte fino al secolo XV inclusivamente si trovavano stalle e cavalli, sicché v’era la legge che gli 
osti: «pro quolibet equo accipiant per tota die soldos sex parvorum, dando faenum, paleam, et 
stabulum, et quartarolum unum bladi».  Nel 1773 le osterie di  Venezia ammontavano al numero di 
venti.  
O  indice  
Oca (Calle, Ramo di Calle dell’)  ai SS. Apostoli.  
La «Calle dell’Oca»,  parte della quale era sottoposta alla parrocchia dei SS. Apostoli, e parte a 
quell a di S. Sofia, ebbe il nome da una bottega da fruttaiuolo all’insegna dell’ «Oca».  Leggesi nelle 
Condizioni del 1582 che un Giulio Negri possedeva due casette con due botteghe ai SS. Apostoli 
«in Calle del fruttariol dell’Oca».  Ed in occasione della Redecim a del 1661 un Antonio Verdi 
notificò di possedere una «casa a S. Sofia, in calle dell’Oca, con una bottega di sotto da fruttariol, 
all’insegna dell’Oca» . Questa casa e bottega di Antonio Verdi erano situate all’ingresso della 
«Calle del Verde»,  confluente alla «Calle dell’Oca»,  e propriamente nel punto in cui la parrocchia 
di S. Sofia si divideva dalla parrocchia dei SS. Apostoli.  
In «Calle dell’Oca»  ebbe esistenza sotto la Repubblica un teatrino, ove però non si cantarono che 
sei opere, l’ultima delle qual i fu, nel 1707, il «Prassitele in Gnido»,  poesia di Aurelio Aurelii, 
musica di Girolamo Polani.  
O  indice  
Occhialera (Calle)  ai SS. Gervasio e Protasio.  
Un Antonio figlio di «Zuane ochialer»,  il quale abi tava presso il «Borgo S. Trovaso»,  ove appunto 
s’apre la «Calle Ochialera»,  venne violentemente sodomitato per istrada da un Antonio figlio del 
merciajo «al segno del Coral in Ruga dei Oresi a Rialto»,  pel qual fatto questi fu citato a comparire 
in giudizi o il 26 febbraio 1610 M. V. Troviamo pure che il 26 agosto 1612 morì in parrocchia dei 
SS. Gervasio e Protasio «Caterina fia de Bortolo ochialer, nassente».  Gli «Ochialeri»  dipendevano 
dalla Scuola dei «Marzeri»,  quantunque nel 1665 tentassero di emancipar sene. Essi raccoglievansi 
in chiesa di S. Giuliano sotto il patrocinio di S. Girolamo.  
Un’altra «Calle» e d un «Ramo Calle Ochialera»  esistono a Rialto. Queste strade erano sottoposte 
alla parrocchia di S. Matteo, e nei Necrologi del Magistrato alla Sanità troviamo la seguente 
annotazione:  
«Adì 12 ottobre 1619. Battista fiol de Zuane ochialer, morto da variole, amalato g.ni 10 - S. 
Mattio».  
O  indice  
Oche (Ramo, Calle, Sottoportico, Calle e Ponte, Ponte Cal le, Calle delle)  a S. Giacomo dall’Orio.  
Alcuni volatili, battezzati dal volgo per oche, si scorgono tuttora scolpiti in certe piccole pàtere sulla 
facciata di un antico palazzo, posto a’ piedi del ponte, che perciò con le strade vicine venne detto 
«dell’ Oche».  
O  indice  
Ogio .  
Vedi Olio. 
O  indice  
Ognissanti (Fondamenta, Ponte, Rio, Campo, Fondamenta, Ponte degli).  Alcune monache  
Cistercensi di S. Margherita di Torcello, abbandonato verso la metà del secolo XV il loro monastero 
divenuto cadente ed insalubre, si trasferirono a Venezia, e nel 1472 fabbricarono in questa 
situazione un ospizio, a cui aggiunsero una chiesetta di tavole  dedicata alla B. V. ed a Tutti i Santi. 
Nel 1505 per mezzo dell’elemosine solite ad offerirsi ad un’immagine della Vergine da loro 
posseduta e stimata miracolosa, poterono riedificare la chiesa nella forma presente, ed ampliare il 
monastero. Serpeggiò anc he in esso il mal costume, leggendosi nel Sanudo, sotto la data 12 febbraio 
1505 M. V. «È da saper in questi zorni fo scoperto di la Badessa di Ogni Santi qual era gravida 
con altre muneghe di un prè Francesco Persegin, el qual fo ritenuto, e cussì vi andò  con gran 
strepito il patriarcha ivi, e li Avogadori Francesco Orio, Hieronimo Querini, et Antonio Zustignan 
dottor, et con barche di Officiali intorno el monastier, et zercorno la verità; fo ritenuta la badessa».  
È d’uopo credere però che l’ordine venisse  ben presto ristabilito, poiché nel 1518 il patriarca 
Antonio Contarini, per riformare il monastero di S. Biagio e Cataldo alla Giudecca, scelse, come 
esemplari, quattordici monache degli Ognissanti. La loro chiesa fu consecrata nel 22 luglio 1586 da 
Girol amo Ragazzoni vescovo di Caorle. Nei primordii del presente secolo esse furono concentrate 
con quelle di altro monastero, ed il convento destinossi alle Cappuccine Concette di Castello. Nel 
1810, soppresse tutte le comunità regolari d’ambo i sessi, anche l e Cappuccine dovettero depor 
l’abito, ma continuarono ad abitare nello stesso locale, convertendolo in casa d’educazione 
femminile. Finalmente nel 1820 vennero ripristinate nella originaria condizione, e tuttavia si 
occupano nell’educazione delle donzelle.  
Anche la «Calle dell’Indorador»,  presso la «Calle lunga di S. Barnaba»,  è detta «degli Ognissanti»  
perché, per mezzo d’un ponte, mette a questa chiesa. Il ponte suddetto venne ai nostri tempi 
distrutto, ma poscia rifabbricossi nel 1867.  
O  indice  
Ole (Calle delle)  a Castello.  
«Ola»  corrisponde nel nostro dialetto a pentola, o «pignata».  E probabilmente in questa situazione 
esisteva anticamente qualche bottega da pentolajo, seppure «Ola»  non è invece cogno me di 
famiglia, trovandosi decessa il 23 marzo 1680 in parrocchia di S. Pietro di Castello «Catterina figlia 
di M. Giacomo Ola marangon dell’Arsenal».  
O  indice  
Oratorio (Calle dell’)  alla Fava.  
Prende il  nome dall’oratorio di S. Filippo Neri, annesso alla chiesa della Fava.  
Un «Campiello dell’Oratorio»  havvi pure a S. Nicolò da un prossimo oratorio eretto nel 1760 sotto 
l’invocazione della B. V. e di S. Filippo Neri.  
O  indice  
Orbi (Calle degli)  a S. Samuele.  
Scorgesi negli Estimi che in «Calle degli Orbi»,  a S. Samuele, varie case erano possedute dalla 
Scuola degli «Orbi»,  o Ciechi. Infatti troviamo che la Scuola suddetta nel secolo XV avea fatto 
acquist o di stabili a S. Samuele in due riprese, cioè nel 1432, 8 agosto, da Paolo Morosini, e nel 
1447, 9 giugno, da Orsa, vedova di Marco Morosini. I Ciechi si unirono in confraternita nel 1315 
sotto il patrocinio della Natività di M. V., e dapprima si riduceva no nella basilica di S. Marco sotto 
la Confessione. Ma dopoché quel luogo fu invaso dall’acque, ricovrarono all’Ascensione, e 
finalmente nel 1595 a S. Moisè. In questa chiesa costrussero nel 1671 un altare dedicato alla 
Natività di Maria Vergine, e nel 168 0 il proprio sepolcro.  
Sembra che anche alcune località a S. Maria Formosa si dicessero degli «Orbi»  per case che 
anticamente vi possedeva la Scuola medesima.  
Nel «Giornale»  di quanto accadde in Venezia durante l’assedio 1813 -1814, e precisamente in data 
13 novembre 1813, leggiamo la seguente notizia: «Alle ore due di questa mattina è crollata una 
casa a tre piani in Calle degli Orbi a S. M. Formosa che dava segni visibili di vicina caduta. Essa 
era abitata dal nonzolo della chiesa suddetta, e da una nutric e. Il primo si è trovato in canale nel 
suo proprio letto colla moglie che ha avuta una gamba rotta; la seconda è perita, e la creatura che 
nutriva è rimasta portentosamente appesa per le fascie ad una trave, ed è stata salvata».  
O  indice  
Orefici (Ruga, Sottoportico degli)  a Rialto.  
Il maggior Consiglio, con deliberazione 23 marzo 1331, aveva ordinato che gli orefici non potessero 
aver bottega, né mercanteggiare in lavori d’oro e d’argento in luogo diverso  dall’isola di Rialto. 
Quantunque questa legge fosse poscia rivocata, pure gli orefici continuarono, almeno per la 
maggior parte, a stanziare in Rialto, e precisamente nelle strade che tuttora ne portano il nome, 
stendendosi eziandio nella «Ruga Vecchia S.  Giovanni»,  chiamata un tempo anch’essa «Ruga dei 
Oresi».  Il Sabellico («De Situ Urbis»),  parlando di questo tratto di città, lo vorrebbe chiamare 
«degli Anelli»,  pei molti anelli che vi si fabbricavano. Oltre gli anelli però, i nostri distinguevansi 
pur a nche nel lavorare quelle armille, che noi appelliamo «manini»,  e che un tempo dicevansi 
«entrecosei»,  cioè «intrigosi»,  perché fatte di sottilissime magliuzze d’oro l’una all’altra intrecciate 
o perché facili, maneggiandole, a ravvolgersi, ed avvilupparsi insieme. Gli orefici in Venezia 
fiorirono fino da tempi antichissimi, trovandosi in una carta del 1015, ed in certe convenzioni fra il 
doge Ottone Orseolo e gli Eracleani, sottoscritti alcuni «aurifices».  Tuttavia si ridussero in corpo 
soltanto nel 1300, c ome nota il ms. d’Apollonio Dal Senno. Essi erano uniti ai Gioiellieri, avendo 
per colonnello anche i Gioiellieri da falso, ed i «Diamanteri»,  e riconoscendo per protettore S. 
Antonio Abbate, a cui, sul disegno di Girolamo Campagna, eressero in chiesa di S . Giacomo di 
Rialto un magnifico altare, con prossimo sepolcro, il diritto al quale fu loro accordato il 9 aprile 
1601 col patto che offrissero ogni anno due pernici al doge nel giorno di S. Stefano. Chi voleva 
essere ammesso a quest’arte, dalla quale eran o assolutamente esclusi gli Ebrei, doveva subire una 
prova della sua idoneità al ramo del lavoro prescelto. Nel 1693 i rami erano i seguenti: legature di 
gioje alla Veneziana ed alla Francese; catenella d’oro; filigrani, catena d’oro massiccia; argento all a 
grossa, come coppe e bacini, calici, ed altri arredi sacri; posate, minuterie, bottoni di filo; sbalzo a 
ceselli. Dovevasi affaccettare il diamante, il cristallo di monte, il rubino, lo smeraldo, ed il granato, 
fondendosi a luto ed a staffa, dipingendosi  a smalto, ed intagliandosi a bolino.  
La scuola degli Orefici, benché secolarizzata, si scorge tuttora in «Campo di Rialto Nuovo»,  ed ora 
serve a deposito sussidiario dell’Archivio di Stato.  
Della «Ruga degli Orefici»  a Rialto parla una sentenza dell’8 gen naio 1340 M. V. così compendiata 
nel codice Cicogna 2674. «Leonardus Rosso, aurifex, pro fecisse zonas, et alia argenteria de malo 
argento subtus legam, et ea vendidisse, ac si essent de bono argento, confessus, conductus ligatus 
cum zonis ad collum a S.to  Marco ad Rivoaltum per Rugam Aurificum, uno praecone proclamante 
culpam suam, et non possit exercere artem aurificum in Venet. pro magistro nec pro famulo, et uno 
anno in carcere».  
In Ruga degli Orefici a Rialto costumavasi di dare varie volte all’anno, m a specialmente nel 
Giovedì Grasso, la caccia dei tori.  
O  indice  
Orese (Sottoportico dell’)  al «Malcanton».  
Questo Sottoportico, colla piccola Corte a cui conduce, era anticamente sottoposto alla parrocch ia 
di S. Margherita. «Cattarina di Stefani q.m M. Francesco orese, habitante in contrà de S.ta 
Malgarita in Corte dell’Orese» , notificò nel 1582 di possedere colà varie case, una delle quali era, 
«pro indiviso»,  colla «Mag.ca Maria Basadonna»,  e colla «com missaria del q. M. Bartolomeo 
orese all’Ancora». Essa Catterina di Stefani dava pure in quell’anno una di tali case a pigione ad un 
altro «M. Francesco orese».  
Pell’arte degli «Oresi»  (orefici) vedi l’articolo precedente . 
O  indice  
Orfei (Corte dei)  a S. Benedetto.  
È la corte dell’antico palazzo Pesaro, in cui si raccoglieva una società detta degli «Orfei»,  perché 
quelli che la componevano si dedicavano a coltivare la musica. Questa società trasportossi 
nell’indicato palazzo l’anno 1786. Ciò si rileva da un articolo inserito nel Giornale di Venezia 
intitolato: «Il Nuovo Postiglione»  (Numero 16, settembre 1786), da cui trascriviamo il brano 
seguente: «Meritano sommo elogio i Sig.ri Soci dell’Accademia d’Orfe o, i quali colle più prudenti e 
vaste idee ognora più perfezionano il loro Istituto. Corrisponde appunto questo alla loro 
denominazione, poiché è quello dell’armonia in suono e canto, e nell’ordine della Società loro. 
Aumentatasi fino a 150 socj, e numeros o essendosi veduto il concorso di distintissime persone 
anche estere (queste essendo ammesse anche senza biglietto quando sieno introdotte da uno dei 
soci) alle Accademie e Feste di Ballo, che a loro proprie spese sogliono i medesimi socj dare, 
conobbero a ltresì la necessità di più vasto luogo per le loro Assemblee. Quindi con la 
commendabile Presidenza del zelantissimo Sig.r Gio. Andrighetti Cassiere, fu trasferita la loro 
Accademia dalla Contrada di S. Angelo a quella di S. Benedetto in un appartamento di  vasto 
palazzo da loro fornito ed abbellito con singolar eleganza, ma senza un affettato sfarzo. Nella sera 
del 28 al 29 del mese corr. vi si darà adunque il primo armonioso spettacolo con una cantata 
intitolata: Deucalione e Pirra, a tre voci di scelti Pr ofessori, con Sinfonie, Concerti, e vaga 
illuminazione. La poesia è dell’eccellente sig.r Antonio Sografi Avvocato Veneto, e la musica del 
cel. sig. Ferdinando Bertoni, Maestro della Ducale di S. Marco»  ecc. ecc. La Società degli Orfei 
continuò ad esistere  anche nel secolo successivo, e nel 1826 aveva sede nel palazzo Cappello in 
Canonica.  
Il palazzo Pesaro a S. Benedetto, in cui fiorì pure la celebre tipografia Albrizziana, prestavasi 
anticamente a spettacoli. Ne fa fede Marin Sanudo raccontando che la ser a del 19 febbraio 1514 M. 
V. rappresentossi colà, per opera della compagnia degli Immortali, la Commedia di Plauto intitolata 
«Miles Gloriosus»  con intermezzi buffoneschi. Bellissimo fu l’apparato, principalmente quello del 
cielo sopra la corte, e fra gl’i ntervenuti contossi l’oratore di Francia col Capo delle Fanterie, coi 
figli del doge, e con molti gentiluomini e dame, riccamente vestite, fra le quali la moglie di «Zuane 
Emo»  indossava una vesta di stoffa d’oro. Lo spettacolo si compì a sette ore di nott e, e poscia si 
cenò, e ballossi fino a giorno. Il Sanudo medesimo racconta che in questo palazzo il 9 gennaio 1520 
M. V. la compagnia della Calza, detta degli Ortolani, fece pure una festa colla recita d’una 
commedia del Ruzzante in onore del principe di B isignano, ed a spese del conte Antonio 
Martinengo, e altra ne fu fatta il 30 giugno 1522 in onore di Pietro Pesaro, eletto procuratore di S. 
Marco.  
In questo palazzo abitò Giovanni Stafileo vescovo di Sebenico, ed ambasciatore del pontefice, 
venuto a Venez ia il 24 decembre 1512. La Signoria aveva apprestato per esso il palazzo del 
marchese di Ferrara, ove abitava l’altro ambasciatore papale vescovo d’Isernia, ma lo Stafileo 
prescelse il palazzo Pesaro a S. Benedetto perché ivi abitava, come dice il Sanudo, «Beltrame 
Spagnol, suo amicissimo».  
O  indice  
Ormesini (Calle, Ponte, Fondamenta dei)  a S. Marziale.  
Secondo un codice della Marciana ed il Dezan, presso queste strade, soggette un tempo alla 
parrocchia d ei Ss. Ermagora e Fortunato, fabbricavansi gli «ormesini».  Ed in vero s’apprende dai 
Necrologi Sanitarii che un «M. di Nicolò ormesiner»  morì in parrocchia dei Ss. Ermagora e 
Fortunato il 2 aprile 1576.  
Sotto il nome di «ormesini»  comprendevansi certi drap pi di seta provenuti in origine da Ormus città 
dell’Asia. Nota il Marin («Storia Civile e Politica del Commercio dei Veneziani»)  che mentre erano 
proibitissimi in Venezia tutti i panni di seta forestieri, facevasi un’eccezione per le «canevazze»  di 
Napoli,  e gli «ormesini»  di Firenze, forse perché, portando la moda un gran consumo di tali generi, 
non bastavano le fabbriche veneziane a soddisfare le ricerche.  
O  indice  
Orologio (Merceria dell’)  a San Marco.  
Questo orologio venne fabbricato in Reggio di Modena per opera di G. Paolo Rainieri, e di G. Carlo 
suo figlio dal 1493 al 1496. Tradotto a Venezia, si pensò d’innalzare in «Piazza di S. Marco»  una 
torre per collocarlo, ed è probabile che l’architetto ne s ia stato Pietro Lombardo. Abbiamo in Marin 
Sanudo: «Adì 10 Zugno»  (1496) «fo dato principio a butar zoso le caxe al intrar de Marzeria in la 
piaza de S. Marcho, supra el volto, per far le fondamente di un horologio multo excelente»  ecc. 
L’opera venne compi uta nel febbraio 1498 M. V., ovvero 1499, laonde il Sanudo medesimo così 
scrive: «In questo zorno primo de Fevrier»  (1499) «a hora andava el Prencipe per piazza, per 
andar a Vespero a S. Maria Formoxa, fo aperto et scoperto per la prima volta l’horologio c he è su 
la piaza, sopra la strada va in Marzaria, fato cum gran inzegno et bellissimo».  Pietro Lombardo 
aggiunse alla torre nel 1506 le due ali, demolendo i preesistenti fabbricati di fianco. Dopo circa due 
secoli e mezzo dalla costruzione della macchina d ell’orologio, essendosi questa ridotta a grave 
deperimento, venne rinnovata dal meccanico Bartolammeo Ferracina, che vi spese cinque anni di 
lavoro (1752 -1757). In quel frattempo ristaurossi anche la torre, a cui nel 1755 si fecero alcune 
importanti aggiun te sul disegno di Giorgio Massari. Così durarono le cose fino al 1858 in cui la 
torre ebbe un altro ristauro interno, ed un altro riattamento l’orologio. Per più estese notizie vedi la 
«Relazione Storico -Critica della Torre dell’Orologio in Venezia»,  pubbl icata nel 1860 dal dott. 
Nicolò Erizzo.  
O  indice  
Orseolo (Bacino)  a S. Marco.  
A merito specialmente del prefetto di Venezia Luigi Torelli, venne formato nel 1869 questo bacino 
d’acque a comodo delle gond ole, ed altre barche, che approdano alla «Piazza di San Marco».  Volle 
poi il Consiglio Comunale appellarlo «Orseolo»,  stendendosi dietro l’ospizio del doge Pietro 
Orseolo, il quale aveva l’ingresso pel «Campo di San Gallo» , ed era stato trasferito in quest a 
situazione nel 1581 dalla «Piazza di San Marco»,  ove prima esisteva.  Vedi Orsoline  (Corte delle). 
Nel 1870 si decorò la casa dell'ospizio d'una piccola facciata risguardante il bacino, e vi si posero 
due allusive iscrizioni.  
O  indice  
Orsoline (Corte delle).  Nel 1870 si decorò la casa dell’ospizio d’una piccola facciata risguardante il 
bacino, e vi si posero due allusive iscrizioni.  
O  indice  
Orsete (Campiello delle)  a S. Giacomo dall’Orio.  
Dalla famiglia «Orsetta»,  od «Orsetti»,  pluralizzato femminilmente il nome. Un Iseppo Orsetti 
abitava presso questo «Campiello»  nel 1740. Ed anche quel «Carlo Domenico Orsetti»,  che nel 
1762 venne eletto pievano di S. Simeone, era nato, come si vede nei Protogiornali, in parrocchia di 
S. Giacomo dall’Orio.  
O  indice  
Orso (Sottoportico e Calle, Calle e Corte dell’)  a S. Bartolammeo.  
La «Cor te dell’Orso»,  da cui presero il nome le strade vicine, viene appellata negli Estimi «Corte di 
Ca’ Orso». Sul pozzo di marmo rosso esistente nella medesima è scolpita tuttora un’arma gentilizia 
con un orso in piedi nel mezzo. Noi crediamo che qui abitasse quella famiglia Orso, la quale venne 
da Lucca nel secolo XIV con altre famiglie dedite al setificio, imperciocché un «Petrus Orsi 
quondam Puccinelli qui fuit de Lucca», nel privilegio di cittadinanza veneziana concessogli dal 
doge Andrea Contarini il 1° ot tobre 1376, è detto «habitator Venetiarum in contracta S. 
Bartholomei».  Questo Pietro Orsi è compreso nel ruolo di quei Lucchesi che fabbricarono stabili a 
Venezia.  
Nei secoli XV e XVI v’era in «Corte dell’Orso»  a S. Bartolomeo una locanda all’insegna del Leon 
Bianco, non di rado nominata dal Sanudo nei suoi «Diari».  Essa probabilmente esisteva in 
quell’alto fabbricato, che cinge da due lati la corte medesima. In questa locanda abitarono nel 1496 
gli ambasciatori di Taranto, nel 1501 il bano di Belgrado, e nel 1502 un ambasciatore del re 
d’Ungheria.  
Orsoline (Calle delle)  a S. Marta.  
Volendo nel 1571 «Scipione Bardi del q.m Donato»  destinare alcune sue casette al ricovero di 
povere donne ascritte alla compagnia di S. Orsola, ne affidò l’incarico ai Governat ori della 
Congregazione dei poveri vergognosi di questa città, e ne sorsero quindi due ospizii, l’uno in 
parrocchia dell’Angelo Raffaele, e precisamente in «Calle delle Colonele»,  o «Colonnette»,  ora 
«Calle Colonnella»,  l’altro in parrocchia di S. Nicolò d ei Mendicoli, presso S. Marta, nella calle che 
stiamo illustrando. Ecco perché i «Governatori della Fraterna dei Poveri Vergognosi, come 
commissarii di Scipione Bardi» , notificarono nel 1661 ai X Savii sopra le Decime in Rialto, esistere 
a S. Marta «divers e casette una drido»  (dietro) «l’altra, nelle quali stanno dieci povere Orsoline, 
cioè una stanza per una, che si danno loro per l’amor di Dio».  
A queste femmine i Governatori medesimi contribuivano eziandio quanto si ricavava da altri beni 
della suddetta commissaria, purché insegnassero «la Dottrina Cristiana ogni giorno festivo il dopo 
desinare in chiesa di Santa Marta alle povere fanciulle della contrada di S. Nicolò».  Per 
disposizione del Bardi, le ricoverate si trasceglievano dapprima fra le vedove, no n eccettuate quelle 
che avevano figlie, ed anche figli, non oltrepassanti i sei anni d’età. Ma poscia nel 1580, essendosi 
scorto che il ricoverare vedove con figli originava degli inconvenienti, si stabilì che ne dovessero 
essere senza, e che insieme si ac cettassero vergini della compagnia coll’incarico a tutte di educare 
povere orfanelle. L’elezione di tali donne, oltreché ai Governatori della Congregazione dei Poveri 
Vergognosi, spettava alle dame governatrici della Compagnia di S. Orsola, la quale contav a molte 
affigliate, dimoranti anche nelle loro proprie case, ed aveva altare sacro a S. Orsola, decorato da una 
pala del Tintoretto, nella chiesa degli Incurabili.  
Anche a San Gallo esiste una «Corte dell’Orsoline»  perché qui eravi un ospizio per cinque po vere, 
chiamate «Orsoline»  per la speciale ragione che le cinque casette, ove abitavano, si eressero nel 
1581 in sostituzione dell’ospitale Orseolo, fondato dal doge Pietro Orseolo presso il campanile di 
San Marco, e di là rimosso quando si vollero fabbrica re le Procuratie Nuove. L’ospizio di San Gallo 
era sotto la giurisdizione del doge, che, per dirigerlo, eleggeva un prete secolare, detto priore di S. 
Gallo, provveduto di mille ducati annui di rendita coll’obbligo di darne 50 a ciascheduna delle 
ricove rate. Questo ospizio venne non d a molto soppresso.  
O  indice  
Orto (Corte dell’)  in Ghetto Vecchio.  
In questa Corte non selciata, ed in cui verdeggia l’erba, c’è ancora l’indizio d’una antica ortaglia.  
Anche a S. Lorenzo vi è una «Calle dell’Orto»  perché conduce tuttora ad una casa con orto.  
Giova qui ricordare che, specialmente nel secolo XVI, Venezia era ricchissima di orti e giardini, fra 
i quali avevano rinomanza quello degli Erizzi a San Canciano, circond ato da bellissime fabbriche, 
quello dei Michieli ai Santi Gervasio e Protasio, quello dei Buoni a Sant’Angelo, adorno di fontane 
e di piante rare, ed altri non pochi. Né paghi i Veneziani d’averne in città, ne vollero nelle isole 
circonvicine, e specialmen te a Murano, ove si rese celebre quello d’Andrea Navagero, rammentato 
più volte nelle lettere di questo autore, e dei suoi eruditi amici.  
O  indice  
Oscura (Sottoportico e Calle)  a San Matteo.  
Vedi Scura  (Ramo e Corte).  
O  indice  
Osmarin (Fondamenta, Fondamenta dell’)  a S. Provolo.  
Crediamo che queste due fondamente, l’una posta di faccia all’altra, piuttosto che dall’ «osmarin»,  o 
rosmarino, nota pianta odorifera, abbiano ricevuto il nome dalla famiglia Osmarin. La seguente 
annotazione mortuaria fa prova dell’esistenza di tale famiglia in Venezia: «Adì 10 Marzo 1680. 
Francesca r.ta del q. Francesco Osmarin d’anni 65 in circa, da f ebbre maligna giorni 8, senza 
medico, farà sepelir M.r Battista suo fratello - S. Antonin».  
O  indice  
Ospitale (Calle dell’)  a San Giobbe.  
Giovanni Contarini patrizio veneto e sacerdote, quel desso che si  può chiamare il fondatore del 
monastero di S. Girolamo, ordinò nel 1378 uno spedale, ovvero ospizio, per poveri in parrocchia di 
S. Geremia sulla fondamenta che guida alla laguna. La fabbrica fu compiuta nel 1380, e nel 1389 
ampliata, aggiuntavi anche una  chiesetta sacra a S. Giobbe. Venuto a morte il Contarini nel 1407, 
lasciò i suoi beni all’ospizio, e comandò di venire sepolto nella chiesetta. Lucia di lui figlia, rimasta, 
per ragioni dotali di sua madre Elisabetta, padrona del luogo, vi prepose un prio re, e nel 1422 nove 
governatori. Vi accolse eziandio nell’anno medesimo alcuni eremiti di S. Girolamo, e nel 1428 i 
Minori Osservanti, i quali, avendo ottenuto in piena proprietà l’oratorio, lo incorporarono in seguito 
nella chiesa che s’accinsero ad erige re in onore di S. Giobbe. Vedi S. Giobbe  (Fondamenta ecc.). 
Questa fu la cagione per cui nel 1512 i governatori dell’Ospizio fondarono, a comodo del 
medesimo, un oratorio novello dedicato alla B. V. ove trasportarono le spogli e del Contarini. 
L’ospizio di S. Giobbe, verosimilmente fino dalla sua origine, venne diviso in due corpi separati, 
l’uno di qua del «Ponte della Saponella»,  accanto l’oratorio, ove s’apre la «Calle dell’Ospitale»  
presa per tema del presente articolo; l’al tro di là del ponte, ove scorgesi una Corte pur essa 
«dell’Ospitale»  denominata. La Descrizione della contrada di S. Geremia pel 1713 chiama il 
proprio riparto Ospital delle Vecchie, registrandovi varie casette concesse gratuitamente dalla 
commissaria Cont arini a povere vecchie, ed il secondo «Ospital della Croce»,  registrandovi altre 
casette destinate a poveri. In ambidue i luoghi stanno scolpite sui muri epigrafi allusive collo 
stemma della famiglia Contarini. Che poi questa divisione fosse antica, se lo può dedurre dal 
testamento di Bartolammeo Bragadin 16 giugno 1480, in cui egli fa menzione, allo scopo di 
beneficarli, degli «Hospedali de S. Jopo qual son do, zoè due Hospedali, l’uno arente la chiesa, 
l’altro in cavo del squero».  Vedi Cicogna («Inscr. Ve n., vol. VI»).  Il pietoso istituto del Contarini 
esiste ancora.  
Riferisce il Sanudo: «È da saper domenega»  (17 febbraio 1515 M. V.) «seguite un caso che 
appresso S.to Iob è una chiesuola con un hospital de cha Contarini, et era uno campanil, et perché 
feva nocumento ali frati, parse al Guardian di farlo ruinar armata mano, et cusì la note andata più 
di XX frati lo ruinarono fino su le fondamenta, et inteso questo la Signoria, adì, 19 il principe, fatto 
venir dito Guardian, et frati in collegio, li fece gran dissimo rebuffo, et ordinò lo dovessero rifar, 
come l’era prima, a tutte loro spese, e poi agitassero quello volessero, perché niuno in questa terra 
se deve far rason da lori medemi».  
O  indice  
Ospitaletto  (Calle dell’)  alla Giudecca.  
Un «Piero Brustolado»,  con suo testamento 1° dicembre 1316, fondò in questa situazione un 
ospitaletto, ovvero ospizio, sotto il titolo di S. Pietro, per dodici poveri infermi. Esso, come appare 
dall’epigrafe esterna, venne ri fabbricato nel 1568. Dietro terminazione dei Procuratori «de Supra»  
1° luglio 1589, lo si destinò poi a donne inferme e povere, esclusi gli uomini. E dodici povere 
tuttora vi si ricettano, alle quali è concesso inoltre un piccolo mensuale assegno.  
Vedi in questo proposito anche l’opuscolo del Battagia col titolo: «Cenni storici e statistici sopra 
l’isola della Giudecca. Venezia, Merlo, MDCCCXXXII».  
O  indice  
Ostreghe (Ponte, Rio, Fondamenta, Sottoportico, C alle delle)  a S. Maria Zobenigo.  
Probabilmente dalla vendita che qui presso facevasi di ostriche, noti crostacei marini.  
Sulla «Fondamenta delle Ostreghe»  Giovanni Gallo eresse nel 1815 un’arena teatrale, che nel 1823 
venne distrutta.  
O  indice  
Otturati (Corte) a S. Giustina.  
«Otturati»  è per certo cognome di famiglia. Quando poi essa qui domiciliasse, o possedesse stabili, 
ignoriamo.  
O  indice  
 
P  
 
Papaf ava o Tasca (Fondamenta)  a San Giuliano.  
Un ramo dei Carraresi, signori di Padova, assunse il cognome di Papafava, riconoscendo a proprio 
capostipite un Jacopo che combattè nella crociata contro Ezzelino da Romano l’anno 1256, e che, 
dilettandosi meravigl iosamente di mangiar fava, era detto il «Papafava».  Il Litta incomincia la 
famiglia Papafava in Venezia da un Alessandro, lettore di diritto, morto nel 1529. Un Bonifazio, 
nato nel 1588, e cavaliere dell’ordine del Redentore, venne assunto nel 1652 al Vene to patriziato 
col nipote Federico e posteri, in premio di rilevante somma sborsata alla Repubblica per la guerra di 
Candia. Un Giovanni sposò nel 1688 Angela Maria Tasca, discendente da famiglia bergamasca, che 
attese alla mercatura specialmente di cambell otti, avendo bottega aperta, in Merceria, all’insegna 
dell’«Albero d’Oro»,  e che anch’essa era stata ammessa al M. C. nel 1646 per la sua generosità 
dimostrata allo Stato. Nel 1749 i figli di Giovanni Papafava ereditarono dalla famiglia Tasca un 
palazzo a S. Giuliano, che quest’ultima aveva comperato fino dal 1644 dalla N. D. Cornelia 
Formenti -Molin, ma che in origine apparteneva alla famiglia Veggia. Il suddetto palazzo ha dal lato 
di terra un bell’arco d’ingresso il quale credesi fattura di Guglielmo Berg amasco, e faceva parte del 
palazzo Tasca a Portogruaro. Bella non meno è la porta del canale, sormontata dall’imagine della B. 
V. avente la luna sotto i piedi, col seguente verso scolpito inferiormente:  
sic veneti portam lunamque hostemque prementi,  
verso allusivo alle guerre dei Veneziani coi Turchi, e basato sul doppio senso in cui si possono 
prendere le parole «porta»  e «luna».  Ecco perché la prossima Fondamenta si chiama «Papafava»  o 
«Tasca».  
Un «Sottoportico Papafava»  esiste anche a Santa Caterina, e p rese il nome da un prossimo palazzo 
archiacuto, che era dei Pesaro, ma che poscia fu ereditato dai Papafava pel matrimonio successo nel 
1615 di Pesarina Pesaro con Bonifazio Papafava. Di questo palazzo parla una sentenza dei Signori 
di Notte al Criminale c olle parole: «in ca’ de Pexaro apud pontem S. Catarinae»,  sotto la data 9 
febbraio 1372 M. V.  
P  indice  
Partido dei vedeli (Sottoportico).  
Vedi Vitelli . 
P  indice  
Pasqualigo Nicolò (Ponte).  
Vedi Nicolò Pasqualigo . 
P  indice  
Passion (Calle della)  ai Frari.  
Non si sa quando veramente abbia  avuto origine la Scuola della Passione. Raccoglievasi da 
principio a S. Giuliano, e poscia si trasferì in questa località nell’antica scuola dei Mercanti, 
comperata con istrumento 18 marzo 1572, in atti di Giacomo Manoli. Il fabbricato, che patì un 
grave incendio il 24 gennaio 1587 M. V. e che rinnovossi nel 1593, non conserva attualmente 
d’antico che l’architettonica facciata. La Scuola di cui parliamo, quantunque non fosse delle Grandi, 
godeva nondimeno degli stessi privilegi, stava sotto la protezione d el Consiglio dei X, e portavasi 
processionalmente la sera del Giovedì Santo a visitare la Basilica di S. Marco.  
Leggesi nel Codice Cicogna 1714, e precisamente nella «Pallade Veneta dal Sabbato 2 sino al 
Sabbato 9 gennaro 1723», la seguente notizia: «La ma ttina del Venerdì scaduto sacrileghi ladri 
entrarono nella Scuola della Passione ai Frati, e mentre il nonzolo suonava la messa, e 
preparavasi il sacerdote nella sagrestia, levarono gli empii alcune reliquie di Santi conservate nei 
vasi d’argento, e partit i inosservati dal sacro luogo, lasciarono con detestabile sprezzo quell’ossa 
venerate sopra una bottega a S. Giovanni Evangelista».  
Passion (Calle della)  in «Casselleria».  
In questa Calle vi è un altarino, ora chiuso, che rappresentava la Passione di Cris to. Da questa 
circostanza essa trasse il nome, oppure da stabili appartenenti alla confraternita della Passione, che, 
come abbiamo detto nell’articolo precedente, prima di trasportarsi ai Frari, fiorì per qualche tempo 
nella vicina chiesa di S. Giuliano.  
P  indice  
Piazza San Marco.  
Vedi S. Marco . 
P  indice  
Piere vive.  
Vedi Pietre vive . 
P  indice  
Piero da Lièsina (Corte)  a San Giuseppe di Castello.  
Pietro da Liesina, «patron de nave»,  notificò nel 1566 ai X Savii tre case a Castello; l’una a San 
Giuseppe, ove da 25 anni abitava colla p ropria famiglia composta di dieci persone; l’altra pure a S. 
Giuseppe; e la terza a S. Antonio. Queste due ultime davansi a pigione.  
Pietro da Liesina era veramente di cognome «Fasanich»,  e scandaloso è il processo derivato dalle 
dissensioni sorte fra Deod ata di lui figlia, monaca a San Giuseppe di Castello, e la priora Cipriana 
Morosini.  
P  indice  
Pietà (Calle, Corte della)  a San Francesco della Vigna.  
Essendo nel secolo XIV cresciuto a dismisura in Venez ia il mal costume, si vedevano non di rado i 
frutti degli illegittimi amplessi abbandonati per le pubbliche vie dalla crudeltà dei genitori. 
Commosso a tale spettacolo fra’ Pieruzzo d’Assisi, reduce dalle missioni, prese a pigione l’anno 
1346 diciassette c ase a S. Francesco della Vigna allo scopo di ricettare trovatelli, case le quali 
posteriormente, per testamento della N. D. Lucrezia Dolfin, passarono in proprietà dell’istituto. Da 
bel principio i trovatelli tutti, sì maschi che femmine, vennero affidati alle cure d’una confraternita 
di divoti della chiesa di San Francesco, ma poscia si assoggettarono le femmine alle Matrone 
dell’Umiltà, istituitesi appositamente nella vicina chiesa della Celestia. Coll’andar del tempo queste 
ultime rimasero le uniche dire ttrici dell’ospizio, che ancora per circa due secoli dopo la morte di fra 
Pieruzzo fiorì nella Corte da noi illustrata, e che fu detto «della Pietà»  dal gridare «pietà! pietà!» 
fatto dal buon frate quando andava questuando di porta in porta per condurre ad  effetto la sua 
santissima intrapresa.  
Pietà (Ponte, Calle, Rio della, Ponte e Calle dietro la)  a San Giovanni in Bragora.  
Fino dal 1348 fra Pieruzzo d’Assisi avea fondato in questa situazione un ospizio figliale a quello di 
San Francesco della Vigna, da noi mentovato nell’articolo precedente. Dopo la di lui morte, 
successa nel 1353, ambidue gli ospizi vennero sottoposti al jus patronato Ducale. Questo di San 
Giovanni in Bragora ottenne un primo ampliamento nel 1388 coll’acquisto d’alcune case vicine; 
quindi un secondo nel 1493, e successivamente un terzo nel 1515. Qui venne trasportata allora tutta 
la famiglia degli esposti, crescendo la quale, nuovi ampliamenti successero verso la fine del secolo 
XVII, nonché sul principio del XVIII a merito della Congreg azione del Luogo Pio, subentrata nella 
direzione dello stabilimento alle Matrone dell’Umiltà. Finalmente nel 1745 incominciossi a 
cangiare la piccola chiesa in quella che oggi s’ammira, disegnata da Giorgio Massari, e dedicata alla 
Visitazione della B. V. («vulgo S. Maria della Pietà»),  che fu aperta nel 1760, e della quale oggidì, 
per iniziativa del dottor Pietro Pastori, medico dell’Istituto, si vorrebbe compire la facciata rimasta 
interrotta. L’ospizio della Pietà, il cui fabbricato fu nel 1791, ed anche  in tempi a noi più vicini, 
ristaurato, esente da pagamento di decime, e sovvenuto di legne, di farine, e di largizioni infinite sì 
pubbliche che private, avevasi assicurato una rendita di quasi 300 mila ducati. Anche adesso si può 
dire in non dispregevole  stato. Fra le altre discipline erudiva le femmine nella musica vocale ed 
istrumentale, in cui altre volte giungevano ad invidiata rinomanza.  
Sembra che il «Ponte della Pietà»  sia stato eretto per la prima volta nel 1333, trovandosi nel libro 
«Brutus» il s eguente decreto: «1333, 28 Novembrio. Zachariae moniales fabricent pontem inter eas 
et S. Johannem Bragoram».  Questo ponte era un tempo chiamato più frequentemente «della 
Madonna»,  mentre dicevasi «della Pietà»,  o di «ca’ Navager»,  l’altro ora detto «del S epolcro».  
Vedi Sepolcro  (Ponte del).  
Il «Ponte dietro la Pietà»  s’appella anche volgarmente «Ponte dei Becchi»  pei caproni, i quali 
solevano un tempo sbarcarsi a questa riva, oppure, secondo altri, solevano pascere l’erba in q uesta 
situazione quando nei tempi antichi varii «strati erbiferi»  stendevansi in mezzo alla nostra città. 
Vedi Erbe  (Campazzo delle).  
In fondo alla «Calle della Pietà»,  nella casa che oggi porta il N. A. 3651, abitava e teneva stu dio 
Alessandro Vittoria. Troviamo ch’egli, con istrumento 28 febbraio 1569 M. V., in atti Pier Maria di 
Lorenzo N. V. comperò all’incanto «dai governatori dell’Intrade»  un «magazen da malvasia con 
casa sovraposta, altra casetta, et orto»  in parrocchia di S . Giovanni in Bragora, «in la Calle della 
Pietà».  Questi stabili appartenevano anteriormente alla N. D. Elisabetta Memmo, ed erano stati 
messi all’incanto per debiti di pubbliche gravezze. Troviamo pure che il Vittoria rifabbricò la casa, 
incorporandovi la  casetta «come mezzado».  
Il piano terreno della medesima continuò a servire ad uso di «malvasia»  fino a questi ultimi anni, e 
dietro verdeggia tuttora l’orto che il Vittoria compiacevasi di coltivare colle proprie mani, ed ove 
scorgevasi il di lui busto, c he dall’artista medesimo venne scolpito, e che, dopo l’anno 1832, venne 
venduto al re di Prussia. Fu in questa casa che il sommo scultore testò il 4 maggio 1608 in atti di 
Fabrizio Beaziano, chiamandosi «Alessandro Vittoria Dalla Volpe fu di Vigilio Trenti no». Voleva 
colla suddetta disposizione testamentaria essere sepolto nella chiesa di S. Zaccaria nell’arca 
comperata l’anno 1602 da quelle monache. Ordinava che fossero venduti i suoi mobili, e che il 
ricavato andasse diviso fra i suoi nipoti Doralice e Vi gilio, ai quali lasciava pure l’usufrutto della 
sua casa, che dopo la loro morte doveva passare nella sua commissaria, da lui incaricata d’alcune 
opere di beneficenza. Legava all’imperatore Rodolfo «il ritratto nello specchio tondo di Francesco 
Parmeggiano », che aveva comperato «nel 1560 dall’architetto Palladio»;  legava «alla Serenissima 
Signoria il ritratto del doge Sebastiano Venier in marmo»;  finalmente alle monache di San Zaccaria 
«i ritratti di S. Giovanni Battista e di S. Zaccaria», anch’essi di marm o. Il testamento del Vittoria 
venne pubblicato il 27 maggio 1608, avendo egli in quella giornata pagato il comune tributo alla 
natura, il che si scorge dalla seguente annotazione mortuaria: «Adì 27 Maggio 1608. Il Mag.co m. 
Aless.o Vittoria scultor de anni  83 da vecchiezza, et debolezza di stomaco giorni 20 - S. G. in 
Bragora» . Alessandro Vittoria fu sepolto, come aveva disposto, nella chiesa di S. Zaccaria, ove i 
suoi commissarii gli eressero presso la sacrestia un elegante deposito, ornato dal di lui bust o, e da 
due figure rappresentanti la Scultura e l’Architettura, ch’egli medesimo aveva lavorato.  
Pietà (Calle della)  in «Birri»,  a San Canciano.  
Da case possedute dall’Ospizio della Pietà (Descrizione della contrada di San Canciano pel 1661). 
Esse erano i n numero di sedici, e l’ospizio le avea fatte passare in suo nome il 9 aprile 1598 «metà 
da Zaccaria Gabriel q. Nicolò, e metà da Nicolò Gabriel q. Marco, q. Nicolò, giusta l’oblation fatta 
all’off. del p.r dai nobili predetti come residuarii del residuo d el q. Benedetto Gabriel, fatta sotto 
12 Agosto 1523».  
P  indice  
Pietre vive (Calle delle)  o Bògnolo  in «Frezzeria».  
Si può credere che la prima denominazione, molto antica, abbia avuto origine da qualche deposito 
di pietre vive. «Bognolo»  è cognome di famiglia. Un Domenico Michiel notificò nel 1740 
d’appigionare una casa in parrocchia di San Moisè, e precisamente in «Calle delle Pietre Vive»,  ad 
un Lorenzo Bognolo. Anche il 5 decembre 1775 fu citato all’ «Avogaria»,  qual testimonio, 
«Alessandro Bognolo q. Bortolo fruttarol in Frezzeria; abita in detto luoco».  I Bognolo, ancora 
alcuni anni fa, conducevano la bottega da fruttaiuolo, che trovavasi aperta all’ingresso della «Calle 
delle Piere Vive, o Bognolo».  
P  indice  
Pietro da Liesina.  
Vedi Piero da Liesina . 
P  indice  
Pin (Ramo Calle del)  a S. Cassiano.  
La famiglia Pin, o dal Pino, venne da Caorle, ed era del Consiglio fino dal 1652. Produsse nel 1186 
un Domenico, pievan di S. Cassiano, e nel 1235 un Pietro vescovo d’Olivolo o Castello. Leggesi 
poi che nel 1379 un Nicolò, ed un Pietro dal Pin da S. Cassiano sovvennero con  prestiti lo Stato. 
Questa famiglia, che mancò al patriziato verso la fine del secolo XIV, continuò per la lunga serie 
d’anni ad abitare in parrocchia di S. Cassiano, poiché Giacomo, figlio di Tommaso Pin e di Regina 
Raspi, che nel 25 agosto 1633 venne app rovato cittadino originario, era stato nel 1617 battezzato in 
S. Cassiano, e Tommaso, di lui padre, soltanto il 27 febbraio 1632 M. V. notificò d’aver 
appigionato altrui la casa che teneva per uso nella medesima parrocchia.  
P  indice  
Pin (Sottoportico e Calle del) o della Scrimia  a San Cassiano.  
Per la prima denominazione vedi l’articolo precedente . Quanto alla seconda, giova ricordare che qui 
nel secolo passato esisteva una scuola di «scrimia»,  o scherma.  La Descrizione della contrada di S. 
Cassiano pel 1713 pone in «Calle della Scrimia»,  presso la «Calle dei Botteri»,  una «scuola di 
Scrimia», e nota che lo stabile era del «N. U. Agostino Barbarigo».  
Con tutta probabilità, al maestro di questa scuola di sc herma si riferiscono i cenni seguenti, trovati 
in un codice dal Cicogna, e riportati nelle sue «Inscrizioni» : «17... Giacomo Borgoloco veneziano, 
maestro di Scherma. Egli uccise un fornaro nel campo di San Giaco. dall’Orio a propria difesa. Fu 
perciò bandi to, ed andò a Vienna, dove Leopoldo imperatore lo fece maestro degli esercizii d’armi 
di Giuseppe e Carlo suoi figliuoli, e della di lui Corte. Ivi era un Giambattista suo maestro, che, a 
richiesta delli suddetti figli di Cesare, si battè seco col fioretto , ma vincendo Giacomo, il vecchio 
precettore sdegnato lo sfidò colla spada di punta. Riflettendo però con onorati sentimenti il 
Veneziano di non essere suo dovere di entrare in duello con chi gl’insegnò assai bene la 
professione, partì subito da Vienna, e ritornò in patria, stando ritirato nella casa dei nobili Ser 
Luigi e Ser Sebastiano Foscari, dove, ricorrendo agli amici, gli sortì di fare la somma di settecento 
ducati, cinquecento de quali impiegò in tanti uomini da servire l’armata, giacché allora eran o 
richiamati i banditi col mezzo d’esborso. Reso che fu in libertà, andò ad abitare nella contrada di 
S. Simeon Grande, e nella Calle dei Botteri a S. Cassiano aperse gran scuola di spada dove 
intervenivano primari soggetti, ecc. ecc.».  
P  indice  
Pio X (Salizzada)  a S. Bartolomeo.  
P  indice  
Piovan (Calle del)  o Gritti  a S. Maria Zobenigo.  
Qui è domiciliato il pievano della chiesa di S. Maria del Giglio («vulgo Zobenigo»).  In fondo a 
questa strada sorge un palazzo, che apparteneva un tempo alla patrizia famiglia Gritti, dalla quale, 
quantunque da un ramo diverso, discende l’attuale pievano Mons. Stefano Gritti.  
P  indice  
Piovan (Campiello del)  o della Scoazzera  a Santa Marina.  
Pel primo nome vedi Piovan  (Calle ecc. del). Pel secondo vedi Scoazzera  (Campiello ecc. della).  
P  indice  
Piovan (Ponte del)  detto del Volto  a S. Maria Nuova.  
Vedi Piovan  (Calle ecc. del ) e Volto  (Calle del).  
P  indice  
Piovàn (Calle, Fondamenta del)  a S. Martino.  
Tale denominazione incontrasi spesse volte in Venezia, e sempre dipende dalle case ove risiedono, 
oppure risiedevano un tempo, i pievani delle contrade. Nelle età rimote i nostri parroci nominavansi 
vicarii, poscia furono detti rettori, e finalmente pievani. Da principio essi talvolta non erano 
sacerdoti, venendo ammessi al governo delle chiese i diaconi, ed anche altri inferiori ministri. In tal 
caso regolavano l’economia delle chiese, istruivano, ordinavano le funzioni, e quel che dipendeva 
dal carattere sacerdotale o non facevasi nelle loro pievi, o lo facevano i sacerdoti incardinati. I 
pievani anticamente venivano eletti dai fondatori delle chiese, e dai discendenti di questi, ma in 
seguito tale diritto fu  lasciato ai parrocchiani. Troviamo che, fino dalla metà del secolo XII, i 
parrocchiani proponevano, il clero sceglieva, ed il vescovo confermava i pastori delle anime. 
Appare poi dai documenti raccolti dallo Scomparin, che dall’anno 1419 al 1432 l’elezion e dei 
titolati e dei pievani fu fatta in varii casi dai soli capitoli delle collegiate. Talvolta la fece il solo 
pontefice, talvolta il clero la rimise spontaneamente al vescovo od al patriarca, e talvolta il vescovo 
od il patriarca elessero per diritto di  devoluzione, avendo gli elettori trascurato di adempiere il loro 
ufficio nel tempo stabilito dai sacri canoni. Nelle chiese poi che non erano collegiate i pievani 
dovevano sempre essere eletti dal vescovo, il che in seguito cadde in disuso. Allorché poi, circa il 
1432, i parrocchiani cominciarono a prendere parte attiva nelle elezioni, essi a tale effetto 
radunavansi in un luogo stabilito, e colà eleggevano o per voci, o per ballottazioni. Seguiva poscia 
l’esame dell’eletto, quindi la conferma del patriarc a, o del nunzio del papa medesimo, e finalmente 
la partecipazione al principe. Notisi però che tale ultima formalità non s’introdusse subito, ma col 
volgere progressivo dei tempi.  
Sulla «Fondamenta del Piovan» a S. Martino scorgevasi un bassorilievo lombar desco, 
rappresentante S. Martino a cavallo coll’anno 1468, e cogli stemmi del pontefice Paolo II Barbo, e 
del pievano Antonio De Lauro, o de Lauri. Questo bassorilievo ora è nel Civico Museo.  
Altro bassorilievo consimile, rappresentante anch’esso S. Martin o a cavallo, scorgesi sopra una 
porta in fondo alla «Calle del Piovan»,  con iscrizione donde s’impara essere stato il medesimo nel 
1816 ristaurato a merito del pievano Giovanni Maurizj.  
P  indice  
Pisani (Campo)  a San Stefano.  
Ignorasi l’architetto del palazzo Pisani qui posto. Si crede incominciato dopo la metà del secolo 
XVI, e posteriormente finito. In esso il N. U. Alvise Pisani diede il 7 maggio 1784 una splendida 
festa di ballo a S. M. il re di Svezia , venuto a visitare Venezia. In esso alloggiò nel 1806 il vicerè 
d’Italia Eugenio, e nel 1807 il re di Baviera. In esso pure il 20 marzo 1835 si uccise per amorosa 
passione l’illustre pittore francese Leopoldo Robert.  
Sotto la Repubblica, la libreria Pisan i a S. Stefano era aperta il mercoledì e venerdì d’ogni settimana 
al pubblico.  
I Pisani, il nome dei quali si legge sopra altre vie della città, discesero dai conti Bassi di Pisa, e per 
tempissimo venuti fra noi, ebbero a far parte del Consiglio. Primarie cariche della chiesa, e dignità 
civili decorarono questa famiglia, che produsse pure un doge per nome Alvise, eletto nel 1735. Ogni 
di lei fasto però impallidisce e vien meno innanzi la memoria che di sé lasciò nei posteri Vettore 
Pisani. Il Berlan, parlan do della cappella in chiesa di S. Antonio, ove egli era sepolto, ne fece il 
seguente elogio: «Quest’uomo, che i suoi contemporanei soverchiò nell’amore della patria, nel 
valore e nell’arte della guerra, e fu superiore alla fortuna prospera ed avversa, molt e luminose 
pruove di sé diede alla Repubblica, e molti trionfi le aggiunse. Ma la sua virtù brillò specialmente 
nell’occasione che i Genovesi occuparono Chioggia. Per non averli potuti superare a Pola, egli era 
stato posto in ferri, processato, e condannat o a perdere la vita: ma, statagli tramutata la pena a sei 
mesi di prigionia, se ne giaceva in carcere da cinquantadue giorni. Né della sconfitta toccata a’ 
Veneziani era sua la colpa, ma del suo consiglio di guerra che, accusando di viltà la sua prudenza, 
avealo costretto ad incontrar la battaglia. Il pericolo della città, Chioggia in mano del nemico, i 
nemici vicini, pochissima fiducia in Taddeo Giustinian, a cui male si obbediva, il desiderio del 
popolo, la conoscenza del suo preclaro merito ricondussero Vettore al comando. Acclamato 
ammiraglio e vicecapitano generale, così valorosamente combatté sotto Chioggia e Brondolo, che 
gli riuscì a snidare i nemici da Brondolo, e ricuperare per capitolazione Chioggia. E prese 
Capodistria ed altri luoghi. Ma nel men tre egli s’accingeva a dar la caccia al nemico fino alla 
riviera stessa di Genova, e tale riportarne vittoria da togliere ai Genovesi il modo di potersi 
rimettere all’offesa, fu colto da morte pressoché improvvisa in Manfredonia il giorno 14 d’agosto 
dell’anno 1380, d’anni 56. Il cadavere fu trasportato a Venezia, e tumulato in questa chiesa di S. 
Antonio, a mano manca del maggior altare, dove gli fu eretta una statua, e posta un’iscrizione. E 
nell’iscrizione la Repubblica permetteva si leggesse:  
Hunc Patr ia Claudit. At Ille Egreditur Clausam Reserans.  
Distrutta la chiesa di S. Antonio, le ceneri di Vettore furono raccolte dal veneto patrizio Pietro 
Pisani, che le depose in un suo oratorio a Montagnana».  
Pisani (Calle)  a S. Simeon Grande.  
Vedi Pugliese . 
P  indice  
Pisani e Barbarigo (Ramo)  a S. Tomà.  
È prossimo ai due palazzi Pisani Moretta, e Barbarigo dalla Terrazza. Il primo appare costrutto nelle 
forme usate nei primordii d el secolo XV, e nel 1742 ebbe un ampliamento. Chiamossi Pisani -
Moretta perché la linea dei Pisani proprietaria, estintasi nel 1874, contava a suo capostipite nel 1420 
un «Almorò»,  e, per corruzione, «Almoretto»,  o «Moretto».  
Secondo il «Novellista Veneto»  pel 1775, facendosi in quell’anno per tre giorni grandi festività in 
causa dell’elezione a procuratore di S. Marco di Pietro Vettor Pisani, e stando in «Canal Grande»  
sotto i balconi del surriferito palazzo una «peata»,  ove abbruciavansi i fuochi artificia li, cadde una 
sera un barile di catrame acceso sopra una gondola vicina, che rimase infranta, ed affondata con 
pericolo di chi v’era dentro. Il giorno poi successivo precipitò, pel soverchio concorso di popolo, 
una delle due bande del ponte prossimo al pal azzo per via di terra, strascinandosi dietro molte 
persone, alcune delle quali rimasero offese. Due battelli eziandio che erano sotto vennero fracassati.  
Il palazzo Barbarigo sorse, come attesta il Cicogna, che esaminò i registri, nel 1569 sul disegno di 
Bernardino Contin. L’aggiunto «dalla Terrazza»  dipende da un magnifico terrazzo respiciente il 
«Canal Grande»  con balaustrate e colonnelle all’intorno. Se il palazzo Pisani Moretta era celebre 
pel dipinto di Paolo Veronese, raffigurante la famiglia di Dario  a’ piedi d’Alessandro, il palazzo 
Barbarigo dalla Terrazza spiccava per la celebre pinacoteca, l’uno e l’altra passati in terra straniera. 
Il continuatore del Berlan, dopo aver parlato del secondo palazzo, così scrive: «Gloria d’illustri 
case magnatizie e ra la pinacoteca, preziosa, celebre, e ricca specialmente di classici pittori 
veneziani, fra i quali venti dipinti di Tiziano, e la bellissima Maddalena. Giunsero tempi nefasti! Il 
forestiere non approderà più a queste rive ad ammirare cotanti capolavori, se l’involarono a questi 
anni le nevose regioni del Norte. E noi ne lamenteremo sempre e sempre la perdita, serbandone 
almeno la memoria nel libro: Insigne Pinacoteca Barbarigo descritta ed illustrata da Gian Carlo 
Bevilacqua. Venezia, 1845».  
Per la famigl ia Pisani vedi Pisani  (Campo), e per la famiglia Barbarigo vedi Duodo o Barbarigo  
(Fondamenta).  
P  indice  
Piscina o Pedrocchi (Calle)  a Castello.  
Per la prima appellazione vedi l’articolo antecedente. La seconda proviene dalla famiglia Pedrocchi, 
che mercanteggiava in ferramenta. Cominciamo a trovar ricordo di questa famiglia nella nostra città 
in un Cristoforo che, come si legge nelle «Ris poste, ossia Scritture al Senato dei V Savii alla 
Mercanzia», nacque a Rovetta, territorio bergamasco, il 4 marzo 1661, ed era padrone del naviglio 
«SS. Rosario e S. Iseppo»,  costrutto nei cantieri di Castello. Troviamo poscia che la famiglia 
suddetta comp erò il 19 decembre 1685 da «G. B. Battaglia, favro»,  una «casa e bottega da favro»  
in parrocchia di S. Pietro di Castello, e che il 1° ottobre 1725, con istrumento in atti di Giacomo 
Marcello N. V., comperò da «Perina Pisani»  quattro case nella medesima pa rrocchia. Perciò la 
Descrizione della contrada di S. Pietro di Castello pel 1740 pone «in bocca del Rio de S. 
Domenego» varie case, ed una «bottega da chiodi»  di «Zuane e frat. Pedrocchi».  Questa famiglia 
aveva tomba a S. Francesco di Paola.  
P  indice  
Pistor (Calle del)  o del Lotto  a S. Barnaba.  
Per la prima denominazione vedi l’articolo antecedente. La seconda che, per non essere antica, non 
appare negli Estimi, e che nacque soltanto negli ultimi tempi de lla Repubblica, deriva da una 
ricevitoria del Lotto, che esisteva in una bottega posta in fianco alla via di cui parliamo, la qual 
bottega fu poscia volta ad altra destinazione, ma venne negli ultimi anni riaperta ad uso di 
ricevitoria del pubblico Lotto.  
La prima estrazione del Lotto Pubblico in Venezia seguì il 5 aprile 1734. Da principio il giuoco 
davasi ad appalto, ed hassi memoria che dal 1734 a tutto 1758 si fecero nove estrazioni all’anno; dal 
1759 al 1776 dieci, e negli anni seguenti dieci, undici, e talvolta dodici fino alla caduta del veneto 
governo.  
P  indice  
Pistór (Calle e Ponte del)  a San Lio.  
Appiedi di questo ponte la bottega da prestinaio più non esiste. Esso anticamente era chiamato «di 
ca’ Mocenigo» pel prossimo grandioso palazzo, che in origine apparteneva ai Cavazza, che da 
Tommaso Cavazza venne legato nel 1461 alla Confraternita della Carità, che da questa fu venduto 
nel 1487 a Michele Foscari (alla qual famiglia appartiene lo stemma sc ulto sul pozzo della corte 
interna), e che finalmente passò in un ramo dei Mocenigo, detto «dalle Perle»,  «dalle Zogie»,  oppur 
«dal Buso»,  in virtù del matrimonio successo nel 1491 fra Alvise Mocenigo q. Tommaso, e 
Pellegrina Foscari q. Michiel.  
L’arte dei  «Pistori»,  oltre gl’inviamenti sparsi per la città, aveva in Venezia due grandi «panaterie»,  
o luoghi stabiliti per la vendita del pane. L’una giaceva a S. Marco, presso il «Campanile»;  l’altra in 
Rialto, di fianco le «Beccarie».  La prima constava di dici annove botteghe; di venticinque la 
seconda. I «Pistori»  negli ultimi tempi della Repubblica erano ascritti alla Scuola degli Albanesi a 
San Maurizio, come ci fa conoscere un decreto del consiglio dei Dieci, inserito nel «Catastico delle 
Leggi in materia di  Biave».  Ne riportiamo il brano seguente: «1780, 5 Settembre. In Consiglio di X. 
Decreto che abolisce il Sovegno dei Lavoranti pistori in chiesa di San Matteo di Rialto. Tutti gli 
argenti ed effetti di esso debbano consegnarsi ai capi della scola di S. Mar ia e San Gallo degli 
Albanesi nella chiesa di San Mauritio, composta di tutti gli individui dell’Arte dei Pistori, colla loro 
responsabilità, nella quale non abbiano detti Lavoranti voce alcuna né attiva né passiva. Di tali 
argenti ed effetti debba formars i colla loro vendita un capitale intangibile nella Pubblica Zecca, la 
cui rendita debba servire di qualche compenso all’aggravio che l’Arte suddetta si assume di 
corrispondere alli Lavoranti nel caso di loro malattia»  ecc. ecc. Nel citato Catastico, alle r ubriche 
«Pistori di Venezia»,  e «Lavoranti Pistori»,  trovansi varie notizie relative all’arte di cui stiamo 
parlando.  
Altre botteghe da prestinaio denominarono altre vie di Venezia.  
P  indice  
Pompeo Molmen ti. (Borgoloco).  
Vedi Borgoloco . 
P  indice  
Ponte . I Ponti, come scrive il Gallicciolli, furono fatti da principio di legno, ed il più dei cronisti ciò 
nota all’anno 813, app ena cioè trasferita la sede ducale in Rialto. Erano costrutti, a un dipresso, 
come quelli che si vedono in campagna, cioè sopra pali, piani o poco arcuati e senza gradini, affine 
di poter liberamente cavalcare per tutto. Troviamo nel Zancaruolo che il prim o ponte di pietra fu 
quel «della Paglia»,  eretto nel 1360. Ma ciò sembra falso poiché il libro «Philipicus»  registra in 
data 1337 dieci giugno: «S. Barnabae pons lapideus struitur».  Ed il Sanudo nella vita di Pietro 
Tradonico, che morì nell’864, dice che f u decretato di far un ponte di pietra vicino ai SS. Filippo e 
Giacomo. Per antica costumanza, i ponti delle contrade dovevano farsi e ristaurarsi dai circonvicini, 
avendone la cura i così detti Capi di Contrada.  
Ponte (Corte del)  a S. Francesco della Vigna .  
È detta nella «Iconografia» del Paganuzzi, Corte di «Ca’ Ponte»,  e nell’Estimo del 1713 vengono 
registrate 10 casette qui poste, possedute in quel tempo dal N. U. «Zuane Da Ponte».  Egli nel 1724 
le lasciò ad uso di altrettanti poveri coll’elemosina di L . 15 e soldi 12 l’anno, e col mantenimento di 
medico e medicine.  
Per la famiglia Da Ponte vedi Da Ponte  (Calle e Corte).  
P  indice  
Ponte dell’Accademia.  
Vedi Carità . 
P  indice  
Ponte delle Guglie.  
Vedi Cannaregio . 
P  indice  
Ponte di Rialto.  
Vedi Rialto . 
P  indice  
Portico scuro (Calle del)  sulla «Fondamenta di Cannaregio».   
Un lungo ed oscuro sottoportico, tuttora sussistente, dà questa denominazione.  
In tal sito Marco Morosini da Cannaregio  eresse un teatrino sopra un fondo già posseduto dalla 
famiglia De Medici. Consta che prima del verno 1679 vi si recitavano commedie, e che in detto 
anno vi si cantò per prima opera l’ «Ermelinda»,  di cui compose la poesia l’istesso padrone del 
teatro, vest ita della musica di Carlo Sajon. Questo teatro finì col secolo XVII.  
Anche ai SS. Apostoli abbiamo una calle che ha il medesimo nome, ad essa in origine attribuito da 
un oscuro sottoportico, che colà pur esisteva, e che, col volgere degli anni, venne distr utto. 
Leggiamo nella Redecima del 1661 che Elena Zeno possedeva due casette «in contrà di S. Apostolo 
sotto il portico scuro».  
P  indice  
Posta (Via alla)  a S. Salvatore.  
Recente denominazione è questa, co llocata per guidare il viandante al palazzo Giustinian, poscia 
Faccanon, odierna sede degli Uffizi Postali.  
I Veneziani fino dal secolo XII avevano regolato la materia delle poste affidandola ad una 
compagnia di corrieri, che per altro soltanto nel secolo XV determinossi di procedere a viaggi 
regolari. Gli uffizi postali dello stato veneto, meno quello di Portogruaro, risiedevano a San 
Cassiano. Vedi Poste Vecchie  (Calle ecc. delle). Quelli poi di stato estero erano stabil iti sulla «Riva 
del Carbon», meno alcuni, per cui puossi vedere l’articolo susseguente. Senonché nel 1775 i diritti 
postali vennero avocati all’alto dominio del principato, ed emanaronsi nuove ordinanze, per ovviare 
ai disordini, cagionati da speculatori p rivati, i quali non avevano in mira che il proprio interesse. In 
questo tempo tutti gli uffizi postali vennero concentrati a S. Moisè in «Corte Barozzi».  Continuò 
nondimeno a sussistere la compagnia dei veneti corrieri, la quale componevasi di 40 individui  di 
carica ereditaria, ed uniti in iscuola di divozione, sotto il patrocinio di S. Caterina, nella chiesa di 
San Giovanni Elemosinario. Tale compagnia fu protetta anche sotto la prima dominazione austriaca, 
non restando abolita che nel 1806, nel qual anno gli uffizi postali tornarono a mutar residenza, e 
furono trasportati a S. Luca in palazzo Grimani, donde finalmente nel 1872 passarono nel suddetto 
palazzo Giustinian a S. Salvatore.  
Posta (Calle della)  a S. Canciano, presso la «Calle Dolfin».   
In forza di  particolari trattati coi principi, alcune poste di stato estero si esercitavano in Venezia da 
esteri corrieri, non avendovi alcuna ingerenza la compagnia dei corrieri veneziani, di cui dicemmo 
più sopra. Queste poste erano quelle di Fiandra, di Vienna, di  Firenze ecc. che avevano altresì 
uffizio separato. Nella calle di cui parliamo, come si esprime la Descrizione della contrada dei SS. 
Apostoli pel 1661, risiedeva «l’albergo della posta di Fiorenza»,  in una casa posseduta dalla 
famiglia Dolfin, la quale d iede il nome alla Calle vicina. E ciò concorda colla Guida del Coronelli, 
che dice situata la posta di Firenze «in Ca’ Dolfin ai SS. Apostoli».  
Posta (Calle, Corte della)  ai SS. Apostoli, presso il «Campiello Valmarana».   
Risulta dagli Estimi del 1713 e 17 40 che in questa Corte, allora chiamata «Corte vicin ca’ Baron 
Taxis» , abitava la famiglia de Taxis, la quale fino dal secolo XVI era stata investita della posta 
dell’Impero, detta volgarmente «posta di Fiandra».  Il Coronelli poi ci fa sapere che anche l’u ffizio 
di questa posta era stanziato «in casa del signor Baron de Taxis».  
Il Martinioni loda altamente il museo del barone Ottavio Taxis, generale delle poste imperiali in 
Venezia, per varii celebri dipinti, e specialmente per un getto del Sansovino, rappr esentante la 
«Risurrezione di Cristo».  
P  indice  
Poste Vecchie (Calle, Sottoportico e Ramo delle)  a San Cassiano.  
Rammenta il Coronelli che a’ suoi tempi, meno l’uffizio della posta di Portogruaro, situat o alle 
Prigioni di Rialto, tutti gli altri uffizii postali dello stato Veneto risiedevano a San Cassiano. I locali 
terreni dell’Uffizio delle Poste Vecchie a San Cassiano sono ridotti da molti anni a spaccio da vino.  
P  indice  
Pozzetto (Calle, Corte, Ramo del)  a S. Maurizio.  
Nella «Corte del Pozzetto»  scorgesi tuttora un piccolo pozzo con «vera»  antica, e tutta adorna di 
marmorei lavori.  
Altre delle nostre vie hanno egual nome, benché i piccioli pozzi, che  in esse esistevano, sieno stati 
otturati.  
La «Calle del Pozzetto»  a S. Maurizio è detta anche del «Tagliapietra».  Vedi Tagliapietra  
(Campiello del).  
Pozzetto (Sottoportico e Campiello del)  a San Geremia.  
Anziché «del Poz zetto»,  deve leggersi «del Pozzo»,  o «di Ca’ Pozzo»,  come nella Descrizione della 
contrada di S. Geremia pel 1740, la quale dimostra che varii stabili erano qui posseduti dall’ «Ill.mo 
Stefano»  e dall’ «Ill.mo Lodovico Pozzo».  Questa famiglia, originaria di Milano, e celebre perché un 
Giovanni di essa, venuto a Venezia fino dal 1040, sposò una nipote del doge Flabanico, appartenne 
agli antichi Consigli. Passata nel 1297 fra i cittadini originarii, produsse uomini distinti tanto in 
pace quanto in guerra. Giova  rammentare quel G. Francesco Pozzo, protonotario apostolico e 
vescovo di Cronesso, che dall’imperatore Rodolfo II ebbe il grado di conte palatino col privilegio di 
poter aggiungere alla propria arma la regia croce. Una cronaca cittadinesca (Classe VII, Co d. 351 
della Marciana) dice che i Pozzo avevano casa a S. Geremia, «la qual fu di M. Francesco vescovo 
di Cronesso».  Fabrizio Pietrasanta nel 1617 pubblicò a Milano una lettera diretta a questo prelato, 
ove annovera tutti gli illustri di lui consanguinei, non dimenticando la celebre letterata Modesta Da 
Pozzo, detta Moderata Fonte. I raccoglitori di epigrafi ne riportano una che Alessandro Pozzo, 
procuratore della chiesa di S. Geremia, fece incidere l’anno 1535 sopra un sepolcro da lui in quella 
chiesa cost rutto per suo fratello Francesco, per sé e pei posteri.  
P  indice  
Pozzetto d’oro (Corte del)  in Birri, a San Canciano.  
Questa denominazione e l’altra di «Corte del Pozzo d’Oro»  ai SS. Apostoli, dipendono forse 
dall’eccellenza dell’acqua onde tali pozzi anticamente erano forniti.  
P  indice  
Pozzo d’oro (Corte del)  ai SS. Apostoli.  
Vedi Pozzetto d’oro  (Corte del) in «Birri », a S. Canciano.  
P  indice  
Pozzo Longo (Ponte, Sottoportico, Campiello del)  a S. Agostino.  
Un pozzo, cinto d’alta muraglia, che serve a solo uso di casa privata, dà il nome alle surriferite 
località.  
P  indice  
Pozzo Roverso (Corte del)  presso «Ruga Giuffa»  a S. M. Formosa.  
Potrebbe essere che il pozzo il quale qui esisteva avesse l’anello rovescio, o capovolto, come accade 
del magnifico tuttora esistente  in «Corte Battagia»  in «Birri»  oppure che fosse stato eretto dalla 
cittadinesca famiglia Roversi, già proprietaria di molti stabili in parrocchia di S. Giovanni Nuovo, a 
cui la corte di cui parliamo era soggetta.  
P  indice  
Prè Maurizio (Calle)  a S. Martino.  
Dice il Berlan che qui abitava anticamente un prete di nome Maurizio. E veramente apparisce che 
nel 1740 fra il «Campo dei Due Pozzi»  e la «Calle degli Scudi»,  ove appunto s’apre la «Calle prè 
Maurizio », un «prè Maurizio Colombo»  teneva a pigione una casa del «N. U. Zaccaria Vallaresso».  
Questo prete Maurizio Colombo era suddiacono titolare e curato della chiesa di S. Ternita, e godeva 
di comodo censo, poiché nel medesimo anno 1740 notificò ai X Savii s opra le Decime varie case 
nelle parrocchie di San Pietro di Castello e di San Silvestro.  
P  indice  
Prete Zoto (Corte del)  a S. Giuseppe.  
È detta nelle condizioni del 1566 «Corte di prè Francesco Soto»,  e nelle piante topografiche del 
Paganuzzi e del Quadri «Corte del Prete Zoto».  Forse quel «soto»,  o «zoto»,  equivale a zoppo, ed 
allora convien dire che il prete qui domiciliato avesse tale difetto. Potrebbe anche darsi però ch’egli 
appartenesse ad una famig lia di questo cognome.  
P  indice  
Preti (Fondamenta, Ponte dei)  a S. Maria Formosa.  
Dalle case capitolari della chiesa di S. Maria Formosa.  
Sopra una muraglia presso questo ponte scorgesi innestata un’urna  sepolcrale romana, la quale da 
una parte reca una scultura, e dall’altra l’iscrizione:  
L. Statio Sabi  
Fausto  
Et Nataline  
L. Statius Prudens  
Conliberto  
V F 
Dalle case capitolari si dissero «dei Preti»  altre strade di Venezia.  
È noto che ogni chiesa parrocc hiale aveva il suo capitolo o collegio presbiteriale, e che ciascun 
capitolo possedeva alcune case concesse ai titolati dalla pietà dei fedeli acciocché, soggiornando in 
quelle, potessero sempre essere pronti ai bisogni della chiesa e della parrocchia. Que sta ragione è 
chiaramente spiegata nelle parole del sinodo del patriarca Egidio (1296) ove comandasi che i titolati 
àbitino nelle loro case, e vi dormano la notte, «ne propter locorum distantiam, ecclesiae debitis 
clericorum ministeriis defraudentur». Ogni  titolato poi doveva tenere in buon ordine la casa che 
venivagli consegnata per residenza, la qual cosa solevasi dinotare colla frase di doverla mantenere 
«in culmine»,  frase usata ai dì nostri, dicendosi «in conzo ed in colmo».  Coll’andar del tempo però i  
titolati si emanciparono talvolta dall’obbligo di abitare nelle case suddette, laonde noi troviamo nel 
1510 ordinato dal patriarca Contarini che «le case fatte dei beni de la chiesa sieno solo abitate e 
ritenute da quelli ai quali appartengono, ed a quell ’uso che son destinate. Che se quelli ai quali 
appartengono non le abitano, gli altri ministri idonei e canonice ordinati le abitino. Se saranno 
affittate, i pro vadano in restauro, a comodo della chiesa, e si distribuiscano tra i ministri quotidie 
inservi entes». Talvolta avveniva eziandio che i titolati dessero le loro case a pigione a famiglie 
viziose, e perfino a prostitute, abuso che cercò di sradicare il patriarca Giovanni Trevisan nel suo 
primo sinodo tenuto l’anno 1564.  
Preti (Sottoportico, Calle dei ) a Castello, presso la «Strada Garibaldi».   
Abbiamo dalla Descrizione della contrada di S. Pietro di Castello pel 1740 che qui abitava un 
«Alvise de Preti»  in una casa appartenente all’ospitale dei Santi Pietro e Paolo. Tuttora sopra 
l’ingresso del Sottop ortico vedesi scolpito lo stemma dell’ospitale suddetto.  
Questo Alvise de Preti, qui nato nel 1680, addestrossi nei lavori dell’Arsenale in modo da divenire 
un eccellente meccanico e da dimostrare il proprio talento in varii paesi, sicché della di lui oper a 
servironsi anche alcuni principi stranieri. Vedi Gradenigo : «Commemoriali», N. 3.  
P  indice  
Preti (Calle dei)  o Catula  a S. Giuliano.  
Deriva la prima denominazione da sei  case che Marco Ziani, conte di Arbe, figlio del doge Pietro, 
lasciò nel 1253 alle Congregazioni del veneto clero, allora in numero di otto, e che, come indica una 
lapide posta all’imboccatura del prossimo sottoportico, minacciando di cadere per vetustà, f urono 
riedificate nel 1699. Delle Congregazioni del Veneto clero abbiamo parlato altrove. Vedi Clero  
(Ramo del).  
Non «Catula»  poi, ma «Catulla»,  deve dirsi veramente questa calle, derivando tale seconda 
denominazione dalla veneziana famiglia Catullo.  
Anche  la «Corte dei Preti», presso la «Piscina di S. Martino»,  trasse il nome, come da iscrizione 
sovrapposta, da case appartenenti alle Congregazioni del veneto clero.  
P  indice  
Preti (Calle dei)  detta Del Dos e a San Bartolomeo.  
Da case che appartenevano al vicariato di San Bartolomeo. Questa calle ha l’altro nome «del Dose»  
per una prossima bottega da «bombaser al Dose»,  condotta tanto nel 1713, quanto nel 1740, da un 
«Antonio Guidotti»,  il quale pagava pigio ne ad «Annibale Tasca».  L’arma dei Tasca è tuttora 
scolpita all’ingresso della calle.  
P  indice  
Preti (Calle dei)  detta Del Pistor  a San Pantaleone.  
Pel primo nome vedi Preti  (Fondamenta ecc. dei) a S. Maria Formosa. Pel secondo vedi Pistor  
(Calle e Ponte del).  
P  indice  
Prigioni (Fondamenta delle)  a Rialto.  
La carta topografica di Venezia, unita ai «Viaggi»  del Coronelli, segna in questa situazione le 
«Prigioni dei debiti, e luogo dei Magistrati differenti».  Tali prigioni erano a pian terreno di quel 
palazzo eretto nel 1525 da Guglielmo Bergamasco, ove aveano sede i «Consoli», «Sopraconsoli»,  e 
«Camer lenghi»  con altri magistrati. Si componevano di tre stanze respicienti questa fondamenta, le 
basse finestre delle quali, munite d’inferriate, si scorgono tuttora. Dice un codice della Marciana, 
ricco di varie memorie intorno gli ultimi tempi della Repubbli ca, che nelle medesime, oltre i 
debitori, scontavano la pena i rei di picciole trasgressioni, e vi si sostenevano provvisoriamente 
anche i delinquenti maggiori fino all’epoca in cui venivano altrove trasportati.  
Sopra la facciata del palazzo dei Camerlengh i, che sorge di fianco al «Ponte di Rialto»,  havvi 
scolpito sopra il capitello d’uno dei pilastri un uomo seduto, dal cui basso ventre discende un pene 
con unghia, e sopra un altro una donna, pure seduta, la cui natura viene arsa dalle fiamme. Secondo 
una volgar tradizione, queste sculture alluderebbero al fatto che, vociferandosi d’erigere il «Ponte di 
Rialto» in pietra, stato fin allora sempre in legno, tale misura incontrò sulle prime molti increduli, 
laonde uscì a dire un uomo: «Voglio che, se ciò si fa rà, mi nasca un’unghia fra le coscie!»  ed una 
donna: «Voglio che le fiamme m’abbrucino la natura!»  
Vi ha memoria che nel 1560, e precisamente nel giorno di San Giacomo, G. Battista dalla Terra di 
Lavoro entrò con chiavi false nel palazzo dei Camerlenghi, e  vi rubò uno scrigno contenente 8 mille 
ducati, fra cui 4 mille di «gazzette».  Convinto ma non confesso di tale delitto, gli fu tagliata la mano 
destra in faccia al suddetto palazzo, e poscia in Rialto venne impiccato. Sopra questo avvenimento 
Celio Malesp ini compose una delle sue Novelle.  
Prigioni (Rio delle).  
Vedi Palazzo  (Rio del).  
P  indice  
Priuli (Calle larga, Ponte)  a S. Felice.  
A’ piedi di questo ponte sorgeva il palazz o Priuli Scarpon, che bruciò nel 1739. Circa l’incendio che 
lo distrusse leggesi nelle «Memorie»  ms. del Benigna: «A 8 marzo 1739, quarta Dom.ca di 
Quaresima, fu il fuoco nel palazzo di ca’ Priuli Scarpon a S. Felice, havendo principiato nella 
cucina di so pra, et ha circondato tutto il grande palazzo con averlo consunto et incenerito» . E più 
sotto: «11 settembre 1741. È caduto e morto un huomo nel disfare il palazzo rovinoso di ca’ Priuli 
Scarpon a S. Felice». Oggidì se ne scorgono soltanto i residui nelle basi marmoree, e nelle porte, 
che mettono ai magazzini ed al casamento sopra le sue rovine fabbricato. Questo palazzo, lodato dal 
Martinioni, aveva due facciate sopra il «Rio di S. Felice»,  al pari d’altre prossime case, pervenute ai 
Priuli pel matrimonio,  avvenuto fino dal 1360, fra Giacomo Priuli e Maria Foscari, e quindi 
rifabbricate nel secolo XVI, sopra una delle quali, ancora pochi anni sono, scorgevasi lo stemma 
della famiglia proprietaria.  
Vuolsi che un individuo della famiglia Priuli, di nobil sang ue ungherese, venuto a Venezia per 
importanti negoziazioni colla Repubblica, s’invaghisse del nostro cielo, e vi fissasse soggiorno co’ 
suoi. Dicono le cronache che i Priuli vennero ammessi al M. C. verso il 1100, ma che, essendo 
rimasti esclusi nel 1297, vi furono riassunti nel 1310 per meriti acquistati nella congiura di 
Bajamonte Tiepolo. Essi impartirono il nome a varie strade della città, e diedero tre dogi, quattro 
cardinali, molti prelati, e lunga schiera di illustri, fra i quali giova ricordare Dani ele che pacificò i 
Triestini coi Giustinopolitani, assalse Rodi, e di non poco danaro sussidiò lo stato nella guerra di 
Negroponte del 1469; Francesco che, in difesa di Cipro, sbandò una grossa armata ottomana nel 
1487, ed al tempo della cessione ricevette  quel regno dalle mani di Caterina Cornaro; per ultimo 
Antonio che, governatore di galeazza nel 1656, sotto il generale Lorenzo Marcello, trovossi al 
famoso conflitto navale contro i Turchi, assistette alla disfatta delle galere barbaresche a Scio, poi 
alla gran battaglia in cui spirò il generale Mocenigo, e, Provveditore generale, contribuì alla difesa 
di Candia.  
Una linea dei Priuli era investita della contea di Sanguinetto nel Veronese, ereditata dai Venier.  
P  indice  
Priuli (Calle)  detta dei Cavaleti  agli Scalzi.  
La nobil donna «Paolina Priuli»  qui possedeva nel 1661 cinquantanove casette. Per questa famiglia 
vedi l’articolo precedente. Quanto alla seconda denominazione, ci accostiamo all’opinione di co loro 
che la fanno provenire dai cavalletti sopra i quali i tessitori ed i tintori sogliono stendere i drappi, 
poiché negli Estimi troviamo che molti tessitori e tintori abitavano in questa calle, e che essa non 
«Calle Priuli»  o «dei Cavalletti»,  ma «Calle Priuli ai Cavalletti»  veniva anticamente appellata.  
P  indice  
Procuratie (Rio delle)  a S. Marco.  
È così chiamato perché scorre dietro le «Procuratie Vecchie».  Dell’uso a cui servivano tanto le 
«Procuratie  Vecchie»,  quanto le «Nuove»,  e dei loro architetti abbiamo parlato colà ove si descrive 
la «Piazza di S. Marco».  I portici delle «Procuratie Nuove»  furono per la prima volta lastricati di 
pietra viva nel 1740 sul disegno di Stefano Codroipo, e quelli dell e «Procuratie Vecchie»  nel 1772 
sul disegno di Bernardino Maccaruzzi. Nel 1797, epoca democratica, usciva il seguente decreto: 
«Libertà, Eguaglianza! In nome della Sovranità del popolo, il Comitato di Salute pubblica... 
decreta... Sono aboliti i nomi di Pr ocuratie Vecchie e Nuove; le Procuratie Vecchie si chiameranno 
Galleria della Libertà; le Procuratie Nuove Galleria dell’Eguaglianza... 22 pratile»  (1797) «Anno 
primo della libertà italiana, Falier presidente».  Dopo pochi mesi però l’accennato decreto 
mettevasi in non cale, e le «Gallerie della Libertà e dell’Eguaglianza»  ripigliavano il titolo 
primiero.  
Le «Procuratie Vecchie»  furono selciate nuovamente nel 1876 a spese del cav. Giovanni Busetto 
detto Fisola.  
Procuratie (Calle, Fondamenta delle)  a S. Maria  Maggiore.  
Queste strade, nonché le due corti «delle Procuratie»,  l’una situata a S. Geremia, e l’altra a S. Maria 
Zobenigo, presero il nome dalle case che i Procuratori di S. Marco, secondo le pie intenzioni dei 
testatori, davano da abitarsi «amore dei»  ad alcune famiglie indigenti. Le case di S. Maria Maggiore 
si dispensavano dai Procuratori «de Ultra»,  e provenivano dal testamento di Filippo Tron, 8 
novembre 1502. Erano 60, cioè 26 in «solèr»,  e 34 a «pepiàn»,  e nella raccolta del Gherro ne esiste 
la pianta con disegno a colori. Le case di S. Geremia si dispensavano invece dai Procuratori «de 
Citra»,  ed appartenevano alla commissaria d’un «Zuane Ravagnan».  La distribuzione finalmente 
delle case di S. Maria Zobenigo spettava parte ai Procuratori «de Supra », secondo il testamento di 
un Luca Moro 19 aprile 1410, e parte ai Procuratori «de Citra»  come commissari d’un Giacomo 
Corner.  
Nel principio del IX secolo incominciossi in Venezia ad eleggere un procuratore perché 
sopravvegliasse all’erezione della basili ca di S. Marco. Gli furono successivamente aggiunti alcuni 
colleghi coll’ordine seguente, cioè uno l’anno 1231, un altro nel 1239, un terzo nel 1261, e due altri 
nel 1319. Ridotti a sei, furono divisi in tre classi. Due si chiamavano «de Supra»,  due «de Ul tra»,  e 
due «de Citra».  Quelli «de Supra»  dovevano aver cura della chiesa ducale e della Piazza; quelli «de 
Ultra» amministrare le tutele e le commissarie al di là del «Canal Grande»;  quelli «de Citra»  al di 
qua dello stesso canale. Nel 1353 ai due Procura tori «de Supra»  se ne aggiunse un terzo. Finalmente 
nel 1442 il Maggior Consiglio fissò il loro numero a nove, tre per procuratia. La dignità dei 
Procuratori, che era a vita, si considerava seconda dopo quella del doge, come si esprime una legge 
del Maggio r Consiglio: «Sicut dignitas Procuratoris est immediate secunda a principatu ducatus 
nostris» ecc. Essi venivano mai sempre ammessi in «Pregadi»  senza bisogno dell’annuale 
ballottazione, e godevano d’altri diritti e privilegi. Le rendite delle procuratie, dipendenti da lasciti e 
largizioni private, erano molto rilevanti. Una gran parte se ne impiegava in opere di carità d’ogni 
maniera, fra cui ci piace ricordare i molti «biglietti di grazia», che venivano distribuiti annualmente 
da Natale e da Pasqua alle r agazze povere sì della città come dello Stato, e che ad esse fruttavano 
una buona somma di danaro onde collocarsi in matrimonio o monacarsi. Oltre i nove Procuratori 
ordinarii ve ne furono talvolta alcuni di straordinarii o perché tale dignità venne vendut a nelle 
strettezze dell’erario, o perché si volle con essa premiare rilevanti servigi resi allo Stato.  
P  indice  
Pace (Sottoportico, Calle, Campiello della)  a Castello.  
Dalla famiglia Pace, o Pase. Una «Pasqua consorte Apostolo Pace»  traslatò in suo nome da quello 
di «Bortolo Querengo»  una casa con bottega in parrocchia di S. Pietro di Castello, e precisamente 
non lungi da S. Domenico, «pervenuta nella detta in virtù del testamento della q.m Gratiosa 
figliuola del q.m Bastian di Cresci fu madre del suddetto Bortolo, nelli atti del Rev. Luran N. V. del 
15 aprile 1628» . Nei Necrologi Sanitarii troviamo poi decesso anteriormente, cioè il 10 luglio 1612, 
«EM. fio de Alessandro de Pase - S. Piero de Castello».  
P  indice  
Padiglion (Calle del)  ai SS. Apostoli.  
Leggasi, come negli Estimi, «Paralion»  dalla famiglia cittadinesca Pierleoni, Perleoni, o Paraleoni. 
Fino dal 22 luglio 1438 Piero Paraleoni da Rimini otten ne la cittadinanza «de intus»,  ed il 9 giugno 
1459 fu concessa la grazia medesima a Giacomo di lui fratello, dottore in legge, per aver preso 
moglie veneziana. Di Pietro Paraleoni parla il Foscarini («Della Letteratura Veneziana»)  narrando 
come nel 1458 fo sse condotto dai nostri per insegnare umanità alla gioventù patrizia, e come 
concorresse all’uffizio di istoriografo col Trapezunzio, il Filelfo, ed il Biondo. Egli ebbe tomba nel 
1473 ai SS. Giovanni e Paolo, ove pure furono sepolte Giovanna Certalta, e B riseide Vinaccesi, 
mogli di Giacomo. Anche un Girolamo, figliuolo di Giacomo, riuscì giureconsulto di fama, e fu 
padre di quell’altro Giacomo che nel 1556 notificò uno stabile ove abitava in contrada dei SS. 
Apostoli, per cui doveva pagare ai padri Crocife ri dieci annui ducati, ed una libra di cera a titolo di 
livello. Notisi che, appena imboccata la «Calle del Padiglion»,  scorgesi sopra la porta d’una casa le 
tre croci insegna dei padri Crociferi. L’antica casa da «statio»  della famiglia Paraleoni era però  al 
«Ponte dei Miracoli»,  ove tuttora ne esiste lo stemma.  
Puossi sospettare che in una delle case dei Crociferi, situate ai SS. Apostoli in «Calle del Paralion»,  
avesse la propria officina nel maggio e nel settembre del 1536 il celebre tipografo Francesco  
Marcolini, di cui più estesamente parleremo altrove. In effetto nel libro delle «Rime di M. Antonio 
Mezzaroba»  leggonsi le seguenti parole: «In Vinegia per Francesco Marcolini da Forlì ne le case 
de i Frati Crosechieri, in la contrada di Santo Apostolo ne gli anni del Signore MDXXXVI, del mese 
di maggio».  Colà pure trovasi stampato nel settembre 1536 il «Cantus liber quinque Missarum 
Adriani Willaert» . Ad ogni modo nel novembre dell’anno medesimo il Marcolini aveva trasportata 
la propria stamperia a S. Tern ita. Vedi S. Ternita  (Campo, Calle).  
P  indice  
Padovani (Ramo dei)  ai Santi Filippo e Giacomo, in «Calle delle Rasse».  
Il ritrovare che nel secolo XVI esisteva in «Calle del le Rasse»  la «casa dei Padovani»  ci fa credere 
che questa via abbia preso il nome dalla locanda solita ad albergare i Padovani venuti a Venezia. 
Per queste particolari albergherie vedi Bressana  (Calle), Feltrina  (Ponte ecc. della) ed altri articoli.  
P  indice  
Pagan (Fondamenta)  a S. Maria Maggiore.  
«Beneto Pagan q. Paulo»  possedeva nel 1740 casa da stazio, ed altre casette in parrocchia della 
Croc e, sulla «Fondamenta dei Pensieri».  Questa circostanza fece sì che si dicesse «del Pagan»  un 
Ponte, il quale venne distrutto quando interrossi il «Rio dei Pensieri»,  e che tuttora porti la 
medesima appellazione una prossima Fondamenta. «Benedeto Pagan q. P aolo»  venne da Chioggia, 
ove i suoi maggiori erano ascritti alla cittadinanza. Egli in Venezia esercitò la mercatura, e da 
principio si diede a prendere in appalto l’erezione di fabbriche, ma poscia poté avere la ferma 
generale dei sali, che gli fu molto u tile e lucrosa. Morì nel 1753 lasciando al figlio Domenico non 
poche ricchezze. I di lui posteri che, secondo le fedi presentate all’ «Avogaria»,  nacquero tutti in 
parrocchia della Croce, ebbero cariche nel veneto ministero, ed il 17 ottobre 1788 furono app rovati 
cittadini originarii, restando pure, con terminazione 3 giugno 1789, fregiati di titolo comitale.  
P  indice  
Paglia (Ponte della)  sopra la Riva degli Schiavoni.  
Acquistò il nome non dalla paglia, ch e si avrebbe adoperato per le «mussete»,  antica cavalcatura dei 
nobili, le quali, durante le sedute del M. C., qui stessero a riposare, ma dalle barche cariche di paglia 
che qui facevano il loro stazio. Esiste una legge del 1285 in cui si legge: «Palea non  vendatur ad 
Pontem Paleae»,  ed un’altra del 1308 con cui si rifiuta ai venditori di paglia di ritornare a vendere 
la loro merce in questo sito. Inoltre il Sabellico, parlando di questo Ponte, dice: «qui a venali palea, 
quae nunc ad Georgii phanum venditur , nomen habet». Finalmente la cronaca del Savina, parlando 
del dogado di Giovanni Delfino, eletto nel 1356, dice: «In questo tempo fu fatto el ponte de piera a 
S. Marco che prima giera de legno, e se chiama el ponte della pagia perché in quel luogo se 
ridussero le barche de pagia».  Ciò avvenne precisamente, secondo il libro «Novella»,  nel 1360, ed 
un altro cronista, citato dal Gallicciolli, ci avvisa che esso ponte venne eretto fino dalla sua origine 
«a colonnette»,  come scorgesi tuttora. D’un ristauro del «Ponte della Paglia»,  e Riva seguente, 
fanno cenno gli annali del Malipiero colle parole: «A 20 de Marzo»  (1462) «fo principià l’opera del 
ponte de la Paglia, e se continuete fino ai forni, e se restò perché se comenzò la guerra contro i 
Turchi».  
Anticamen te presso il «Ponte della Paglia»  esistevano alcune osterie, l’una all’insegna della 
«Serpe»,  l’altra all’insegna della «Corona»,  e la terza all’insegna della «Stella».  Un Sanuto «hospes 
ad Serpem»  venne l’ultimo aprile del 1372 carcerato, multato, e priva to dell’esercizio perché, 
coll’intendimento di appropriarsele, aveva nascosto le robe d’un certo Antonio, morto alla sua 
osteria. Qui nel 1483 venne ospitata un’ambasceria del Turco. Notisi che, avendosi prescritto 
l’allontanamento da tali osterie delle me retrici che vi stanziavano, i Foscari ed altri nobili 
proprietarii se ne lagnarono altamente per lo sviamento degli avventori, laonde l’antico costume 
venne rimesso.  
Presso il «Ponte della Paglia»  solevansi esporre i cadaveri degli annegati, perché ne pote sse 
succedere il riconoscimento. Esso venne ampliato nel 1854 a spese civiche.  
Secondo la leggenda, stava rifugiato sotto il medesimo, nella propria barca, un vecchio e povero 
pescatore, mentre il 15 febbraio 1340 imperversava una terribile bufera. Quand’e cco scorse un 
uomo che gli impose di tragittarlo alla vicina isola di San Giorgio Maggiore, ove associossi ad un 
altro, volendo essere condotto a San Nicolò del Lido. Accolto qui un terzo, tutti e tre costrinsero 
l’atterrito pescatore ad uscire fuori del p orto, ed allorquando furono in alto mare, apparve in mezzo 
all’onde un naviglio ripieno di spiriti infernali. A quella vista gli audaci passeggeri si discoprirono 
per S. Marco, S. Giorgio, e S. Nicolò, ed intimarono ai demoni di desistere dallo scatenare s ì fiera 
burrasca che minacciava di sommergere tutta Venezia. Beffandosi egli  di tale comando, vennero 
colpiti da una folgore, ed in un attimo col vascello si dileguarono. Abbonacciatosi il mare, i santi 
fecero ritorno col barcajuolo, a cui S. Marco nel con gedarsi diede un anello perché la mattina 
seguente lo consegnasse al doge in pieno Consiglio. S’immagini lo stupore universale alla scoperta 
che l’anello era quello solito a tenersi rinchiuso nel Tesoro di S. Marco, il quale una mano invisibile 
aveva levat o dal suo posto.  
Questa favoletta, raccontata da tutti i cronisti, inspirò il genio di Paris Bordone, che divisolla in un 
celebre quadro per la Scuola di San Marco, oggidì conservato nella nostra Accademia di Belle Arti.  
Anche ai SS. Ermagora e Fortunato e sistono una Calle ed un Ramo, i quali traggono il nome dalla 
paglia, che colà si avrà depositato, o venduto.  
P  indice  
Palada (Fondamenta, Rio, Ponte della)  alla Giudecca.  
Chiamavasi «Palada di S. Anzolo»  perché vicina alla chiesa di tal Santo, e «Palada di Ca’ 
Lombardo» perché la patrizia famiglia Lombardo possedeva qui presso ventiquattro case, passate 
poscia in commissaria, amministrata dai Procuratori di San Marco. Per «palada»  si deve qui 
intendere la  palafitta eretta prima dell’attuale fondamenta.  
Riporta il Dezan che sulla «Fondamenta della Palada»  alla Giudecca eravi la Scuola della B. V. del 
Rosario, la quale celebrava ogni anno la propria festa con una pomposa solennità. Havvi memoria 
che nella pr ocessione solita a farsi in tale circostanza morì ucciso nel 1758 un fanciullo da un colpo 
di moschetto.  
P  indice  
Palazzo (Rio del)  a San Marco.  
Il «Rio di Canonica»  è detto sul suo finire «Rio del Palaz zo», perché costeggia il palazzo ducale. 
Viene conosciuto sotto il nome di «Rio delle Prigioni»  dalle prigioni erette dopo il 1589 da Antonio 
Da Ponte, le quali si univano al Palazzo Ducale, che loro sorge di fronte, e propriamente alle stanze 
del Consigli o dei X, per mezzo del famoso cavalcavia chiamato «Ponte dei Sospiri»,  perché chi lo 
passava aveva tutto il motivo di gemere e sospirare.  
P  indice  
Pali (Calle dei)  detta Testori , a San Felice.  
Alcuni, co mbinando insieme le due denominazioni portate da questa Calle, e leggendo «Palii»,  
anziché «Pali»,  vorrebbero che qui anticamente stanziassero i tessitori di palii di seta, il cui traffico 
rimonta fra noi al principio del Mille, giacché si sa che il doge O ttone Orseolo ordinò che in verun 
luogo si potessero vendere fuorché sul mercato di «S. Martino in Strata»  (ossia di Campalto), a 
Pavia, ed al settimanale mercato d’Olivolo. Noi crediamo però che la Calle medesima ricordi invece 
le due famiglie «Pali»  e «Testori».  Una «mariegola»  della Scuola Grande di S. Maria della 
Misericordia (an. 1308 -1490) registra qual confratello un «Zuane Palo».  E si noti che la Calle in 
discorso è chiamata nelle antiche memorie così «dei Pali»,  come «del Palo».  Un «Ignazio Testori » 
da S. Felice diede poi in moglie la propria figlia Maria Teresa ad Alessandro Bernardi (Registri 
dell’«Avogaria» ). Egli fu l’ultimo rampollo di ricca famiglia milanese, che concorse alla rifabbrica 
della chiesa dei Gesuiti, ove ebbe tomba. Ignazio Testor i fu molto accetto al padre di Clemente XIII 
(Rezzonico), ed a Clemente stesso, che aveva sortito i natali nel palazzo Fontana, prossimo alla casa 
dal Testori abitata. Questi ricevette in dono dal pontefice il corpo della martire Matronilla, allora in 
Roma  scoperto, per riporre il quale fabbricò una ricca cappella nel suo palazzo di Mogliano, che 
aveva comperato dall’inglese Smith, e che poscia venne distrutto, trasportandosi il corpo della 
martire nella chiesa parrocchiale.  
Nicandro Jasseo, dopo aver parla to del palazzo Fontana a San Felice, ove nacque Clemente XIII, 
così continua:  
Sed veterem retinet jam longo a tempore sedem  
Testori, cui re semper bene fidit in omni  
Clementis pater, ut mentis decora ampla capacis  
Agnovit, sincerum animum, rectique tenacem ; 
Agnovit priscos mores, agnovit amicum.  
Plus tamen admiror quod dum sua tempora poscit  
Religio, oppressus curarum mole, relinquit  
Omnia, quod Numen sibi sit cura unica monstrat . 
Ed in nota: «Illustr. D. Ignatius Testori domui Rezzonicae addictissimus».  
Affissa, rasente terra, all’angolo d’una casa situata in «Corte dei Pali detta Testori»,  havvi tuttora la 
seguente lapide sepolcrale romana, provenuta forse da Aquileia, e dell’epoca forse dell’imperatore 
Domiziano, intorno alla quale esiste un’illustrazione  ancor inedita del prof. Pietro Pasini:  
DMS  
SEX . VALERIUS  
ALCIDES . VI VIR  
V . F . SIB . ET . AVCEIAE  
PSYCHE . CONIUGI  
VALERIO . HERMETI  
CALIDIO . HERMETI  
PONTIO . APOLLONA  
AMICIS  
SOTERCHO . ET . CAMIC  
TALIAE . DELIC . LIB  
EM. I. F. P. XVII. A. XL  
P  indice  
Paludo (Corte, Ramo, Corte del)  ai SS. Giovanni e Paolo.  
Questa denominazione è altrove ripetuta, e proviene dal terreno anticamente paludoso. «Paludo»  in 
dialetto veneziano corrisponde all’italiano «palude».  
Del «Paludo»  prossimo alla «Calle della Testa»,  il quale era sottoposto in antico alla parrocchia di 
S. Marina, parlano probabilmente le cronache, enumerando le offerte fatte per la guerra di 
Chioggia: «Nicolò de Buora»  (esse dicono) «offerse al Co mune di Venetia una sua casa nella 
contrà di S. Marina, sopra el paludo, et che il comun la venda come cosa sua, et non à denari, né 
altro da poter dare, et è vecchissimo, non puol andar su l’Armada come voria, ma, come buon 
cittadin, dà ciò che può» . 
P  indice  
Panada (Rio, Ponte, Sottoportico, Calle della)  a S. Maria Nova.  
Vuole il Negri («Soggiorno in Venezia di Edmondo Lundy»)  che «panada»  sia corruzione 
d’«impannata»,  specie di panno assai grosso, soli to, come egli suppone, a lavorarsi in questi 
contorni, ed usitato dagli antichi onde coprire per di fuori le finestre. A noi sembra piuttosto che 
provenga la denominazione da una famiglia Panada, trovandosi un «Angelo Panada Trentino q. 
Giovanni da S. M. N ova»,  che, al proprio testamento fatto nel 1631 in Valle di Leder aggiunse in 
Venezia due codicilli nel 1632, in atti Pietro Bracchi.  
Il rivo suddetto viene attraversato sulle «Fondamente Nuove»  da un altro ponte, il quale perciò 
intitolossi pur esso «dell a Panada».  
P  indice  
Panateria  a Rialto.  
Vedi Beccarie . 
P  indice  
Papa (Sottoportico, Corte del) alla Bragola.  
Nacque in questa corte nel 1417 Pietro Barbo, veneto patrizio, eletto nel 1464 sommo pontefice 
sotto il nome di Paolo II. Egli pacificò i principi d’Italia, ed in quella occasione si battè moneta col 
motto: «Paulo II. pacis italicae fundatori».  A Roma fece sottoscri vere una lega di principi italiani 
contro il Turco, contribuendo del suo per le spese della guerra 300.000 ducati, ma in sul più bello 
dell’opera morì d’apoplessia nel 1471. Questo papa, volendo onorare Venezia sua patria, le 
concesse, benché non richiesto , la fondazione d’una Università sulla foggia di quelle di Bologna, 
Padova e Parigi, ed in memoria, come egli si espresse nella bolla relativa, di essere nato e battezzato 
in parrocchia di San Giovanni in Bragora dichiarò cancelliere perpetuo di questa Uni versità il 
pievano della suddetta contrada. Giunta al Senato la bolla pontificia, fu tosto letta nel consiglio di 
Pregadi, e, tenuta consulta, venne bensì deliberato di ringraziare il pontefice, ma di non valersi del 
privilegio, sì per non danneggiare l’Un iversità di Padova, sì perché la politica dello Stato non 
permetteva di raccogliere nella dominante numerosa gioventù. Quanto poi al pievano della Bragora, 
si decretò che, per onorare il pontefice, lo si stabilisse cancelliere perpetuo non già dell’Univers ità, 
ma del Collegio dei Medici, il quale doveva formar parte della medesima, ed anche per lo addietro 
esisteva in Venezia. Tale è l’origine del titolo di Cancelliere del Collegio dei Medici, attribuito al 
pievano di quella chiesa, e dei distintivi onorifi ci concedutigli, secondo le parole della bolla, «ad 
instar aliorum studiorum universalium».  Vedi circa questo argomento il Cappelletti: «Storia della 
Chiesa di Venezia», Tom. I, Cap. 4.  
P  indice  
Papadopol i (Calle del)  a S. Aponal.  
Vedi Tiepolo . 
P  indice  
Paradiso (Ponte, Calle del)  a S. Maria Formosa.  
Vorrebbero alcuni derivare questi nomi dalla patrizia famiglia Paradiso, ma  non si trova in alcuna 
cronaca che essa qui possedesse stabili, o fosse domiciliata. Né si ha memoria che essi derivino da 
qualche altra famiglia non patrizia del cognome medesimo, poiché anche quel pittore Nicolò, il 
quale in un suo quadro colla data del  1404 si chiama «Nicolaus Paradixi»,  ed in un accordo del 
1419 fra i Padri dei SS. Giovanni e Paolo, e la confraternita dei «Ligadori»  del Fondaco dei 
Tedeschi, «Nicolò Paradiso depentor»,  era, secondo la sentenza dei più riputati scrittori, Nicoletto 
Semi tecolo, e si sottoscriveva «Paradiso»  soltanto perché abitava, come è espresso in un altro suo 
quadro, «in capite Pontis Paradixi»,  cioè in questa località. Inoltre la denominazione data da un 
tempo più antico, ed in alcuni documenti del secolo XIV queste strade non si appellano «di ca’ 
Paradiso»,  o «del Paradiso»,  ma semplicemente «el Paradiso».  Per tali ragioni noi sottoscriviamo 
più presto all’opinione del Dezan e d’altri, i quali sostengono che le strade medesime si dicano «del 
Paradiso» per la magnific enza onde solevano adornarsi ed illuminarsi nelle principali solennità 
della chiesa, e specialmente nel Venerdì Santo, tanto più che qui non havvi deficienza di sacre 
memorie, essendo le due ali di case, che formano la «Calle del Paradiso»,  congiunte sopra  il ponte 
da un arco, ove scorgesi scolpita l’immagine della B. V. con alcuni divoti a’ suoi piedi.  
Venendo a parlare di quest’arco, che forma tuttora l’ammirazione dei cultori dell’Arti Belle, esso è 
decorato da una parte dall’arma Foscari, che ancora poc o fa scorgevasi sopra la porta d’una casa ora 
rifabbricata sul rivo, e dall’altra parte dall’armi Foscari e Mocenigo. Infatti sappiamo che, avendo 
Pellegrina Foscari q. Michiel contratto matrimonio nel 1491 con Alvise Mocenigo «dalle Zogie»  q. 
Tommaso, i b eni di lei passarono in proprietà dei Mocenigo. Perciò esso Alvise Mocenigo notificò 
nel 1537 ai X Savii sopra le Decime, per conto d’Antonio, Francesco, e Michiele suoi figli, i «beni 
di cha Foscari»,  fra i quali, oltre il palazzo a S. Marina, al «Ponte d el Pistor»,  eranvi «case n. 26 in 
la contrà di S. Maria Formoxa nel luogo detto el Paradiso»,  ed un’altra casa «in contrà de S. Lio».  
Da ciò si ricava che non al secolo XIV, ma bensì alla fine del secolo XV, deve attribuirsi il lavoro 
dell’arco indicato, e ssendo esso forse una riproduzione d’altro arco anteriore, oppure avendosi 
voluto nell’architettarlo seguire uno stile più antico, e relativo alla «casa da statio»  a cui esso 
s’attacca. Che se, a qualunque modo, si voglia giudicarlo nel secolo XIV, convien  dire in tal caso, 
che almeno gli stemmi sieno stati rimessi, il che non pare.  
Non è improbabile poi che tutte le case suddette, od almeno alcune di esse, appartenessero più 
anticamente alla abbazia di S. Maria della Pomposa, vicina a Comacchio, poiché pre sso l’altro arco, 
che sta a cavaliere della «Calle del Paradiso»,  verso la «Salizzada di S. Lio»,  leggesi la seguente 
iscrizione, ora corrosa dal tempo: mccccvii die ult. de zugno, fo comenzado queste caxe soto misier 
don andrea abado de pomposa gastoldo p ier zane de conteris.  
Ora racconteremo un aneddoto qui successo nel 1368. Una sera di quell’anno certo «Lorenzo di 
Bonfazio della seda»  picchiò all’uscio d’un certo Leonardo da Conegliano, suonatore, «qui 
morabatur in Paradixo in contracta S. Leonis»,  avvisandolo che verso giorno egli ed altri amici 
sarebbero venuti a prenderlo per fare una mattinata in contrada di S. Gregorio. Arrivata l’ora 
opportuna, tutti infatti vanno dal suonatore, e mentre questi scende le scale, e s’avvia colla 
comitiva, Lorenzo nas condesi in casa, e tenta la di lui moglie Armellina. Essa, aperta la finestra, 
grida ai vicini, fa fuggire il seduttore e, ritornato il marito, gli racconta l’avventura. Leonardo monta 
sulle furie, e vuol querelarsi alla giustizia, ma gli amici cercano di calmarlo, facendogli osservare 
che alla fin fine le cose non erano procedute oltre i limiti d’un semplice attentato. Il buon uomo 
però non crede, e solo s’accheta quando Lorenzo va in chiesa di S. Giovanni Grisostomo, accende 
un doppiere, e giura sulla sac ra pisside di non aver avuto commercio coll’Armellina, e d’essere 
pentito della tentata intrapresa. Leonardo perciò gli permette di nuovamente frequentare la propria 
casa, ma ohimé! che reduce un bel dì da Treviso, sente dai vicini aver il mariuolo commess o 
adulterio colla moglie, e questa fra le lagrime gli confessa di non aver potuto resistere alle seduzioni 
di Lorenzo, e d’aver giaciuto seco lui quattro volte, tre in casa, ed una da un calzolajo ai SS. 
Apostoli. Le «Raspe» dell’«Avogaria»  non dicono come  rimanesse il povero marito; registrano 
soltanto che Lorenzo, mediante sentenza 28 febbraio 1368, M. V., venne condannato a due anni di 
carcere con cinquecento lire di multa; l’Armellina a due mesi di carcere colla perdita della dote; ed i 
compagni di Lore nzo a sei mesi di carcere con cento lire di multa.  
Quanto alle altre strade di Venezia, che portano il nome «del Paradiso»,  nemmeno esse ricordano 
alcuna famiglia «Paradiso»,  mentre il «Sottoportico e Corte del Paradiso»  presso la «Ruga Giuffa»  
di S. Maria  Formosa erano detti anticamente «dell’Inferno»,  e ben si vede che in tempi posteriori si 
vollero con miglior augurio ribattezzati. La «Calle»  poi «del Paradiso»,  confluente alla «Riva del 
Vin» , si appellò, senza dubbio, da una farmacia all’insegna del «Paradiso»,  che sopra quella riva 
esisteva. Un Teodoro Balbi notificò nel 1661 di possedere la «metà d’una bottega da spicier da 
medicine nella contrà di S. Silvestro, sora la Riva del Vin, tenuta in affitto da Francesco Raffali 
spicier al Paradiso».  Leggesi inoltre nel «Giornale Solario»  di Gioachino Burani, stampato in 
Venezia nel 1794: «Verso le ore due della notte susseguente la giornata dei 25 novembre, l’anno 
1753, un improvviso ed impetuoso incendio distrusse quattro abitazioni presso la Riva del Vino, a 
Rialto, unitamente a due botteghe, una di venditore di ferramenta, e l’altra dello speziale di 
medicine all’insegna del Paradiso, da cui acquistò il nome la contigua calle, soggetta alla contrada 
di San Silvestro».  
P  indice  
Paralion (Calle del).  
Vedi Padiglion . 
P  indice  
Parangon (Ramo secondo, Ramo terzo, Ramo quinto) a Rialto.  
Da alcuni drappi di seta che erano chiamati , per la loro perfezione, «del paragone»,  e corrottamente 
«del parangon».  Il Boerio, nel suo «Dizionario del Dialetto Veneziano»,  scrive in tal forma: «Panni 
e stoffe di Paragone si chiamavano nei secoli XVI e XVII quei pannilani e drappi di seta, così det ti 
dalla loro finezza e perfezione, che si fabbricavano in questa capitale nel lungo edifizio che esiste 
sulla Piazza di Rialto, sopra i portici, ora detti Ruga dei Oresi, dalla parte di S. Giovanni: edifizio 
che quindi appellavasi del Paragone, il quale p iù anticamente serviva all’uso delle Magistrature, 
quando il Governo era in Rialto. La calle di mezzo tra il detto edifizio, e l’altro che riferisce sopra 
la Piazza di Rialto Nuovo, chiamavasi Calle del Paragone, e v’era ancora ai giorni nostri qualche 
fabbrica di pannilani, ma ordinarii, sussistente nel medesimo luogo» . Domenico Loredan notificò 
nel 1582 di possedere due volte a Rialto «al parangon de seda».  
Leggesi negli «Annali»  del Malipiero: «A dì 5 de Marzo»  (1492) «è zonto qua do Ambassadori del 
re di Polonia con 60 boche per andar a Roma e Napoli, et ha alozà in Corte del Parangon a spese 
della Signoria».  
P  indice  
Parrocchia . Nei primi tempi i Veneziani più ricchi raccoglievano intorno a sé sulle «tumbe»  e sulle 
velme, ove abitavano, degli altri cittadini meno agiati, sopra i quali spandevano la loro protezione. I 
primi chiamavasi «convicini» ; i secondi «clienti».  Ne nacquero degli assembramenti di domicilii 
che sempre più s’ingrandirono, e nel cui m ezzo si fabbricarono delle chiese. Ecco la origine delle 
così dette «plebi»,  «parrocchie»,  o «contrade».  Le parrocchie di Venezia nel 1741 erano 73, nel 
1807 furono ridotte a 40, e nel 1810 a 30, come sono oggidì.  
P  indice  
Parrucchetta (Ponte, Fondamenta, Rio Terrà, Ramo del) a S. Giacomo dall’Orio.  
Dal ridicolo che prese a spargere la plebe sopra la strana parrucca onde coprivasi il capo un 
venditore di biade, che aveva qui presso bottega. Ciò vienci rac contato dal Dezan nelle sue 
illustrazioni all’ «Iconografia» del Paganuzzi.  
Sull’angolo d’una casa di stile archiacuto, ma poscia rimodernata, all’imboccatura del «Rio Terrà 
del Parrucchetta»,  scorgesi affisso alla muraglia un bassorilievo del secolo XV, ch e rappresenta la 
Giustizia e la Pace, fiancheggianti uno scudo gentilizio cogli stemmi delle famiglie Soranzo e Pisani 
insieme congiunti. Questo bassorilievo, che trovasi disegnato dal Grevembroch, è inciso pur anche 
nella «Storia della Scultura»  del co. C icognara, il quale dice che «pel tocco dello scarpello, la 
grazia e la semplicità dell’esecuzione, ci sembra appartenere ad artista di momento» . Quanto alla 
casa sopra cui esiste, essa nel secolo XVI non era più dei Soranzo e Pisani, ma dei Contarini, ed a l 
tempo del Cicognara, cioè al principio del secolo presente, apparteneva ad un Girolamo Morolin.  
P  indice  
Parrucchier (Calle e Corte, Corte, Calle del)  ai SS. Giovanni e Paolo.  
Da una bottega da parrucc hiere che qui altre volte esisteva. L’arte dei Parrucchieri fino dal 1435 era 
unita a quella dei «Barbieri»,  avendo comune scuola di devozione, sotto il patrocinio dei SS. 
Cosma e Damiano, presso la chiesa dei Servi. Piccolo da principio era probabilmente il loro 
numero, giacché poco bisogno ne avevano i nostri uomini antichi, e le nostre donne, come si ha 
memoria, acconciavansi da sé medesime i capelli. E qui non possiamo omettere di far menzione 
d’una singolare tintura, da esse messa in opera per renderli  biondi. Allorquando il sole era più 
cocente, andavano in altana, e si bagnavano la testa con una spugna imbevuta d’un’acqua intitolata 
«bionda»,  od «acqua di gioventù».  Asciugati i capelli, tornavano a bagnarli per asciugarli di nuovo, 
e rinnovavano più v olte sì fatto armeggio. Ciò facendo si coprivano le spalle con un accappatojo di 
seta bianca, detto «schiavonetto»,  e si coprivano la testa con un cappello di paglia senza fondo, 
detto «solana»,  per la cui apertura passavano i capelli che stendevano sulle tese dello stesso, 
esponendoli così ai raggi solari. Vedi il Vecellio: «Degli Habiti Antichi»  ecc. ed il libro pubblicato 
nel 1865 a Parigi col titolo: «Les femmes blondes selon les Peintres de l’école de Venise»  ecc., 
lavoro d’Armand Baschet e Feuillet de  Conches.  
Ma ritornando ai parrucchieri, l’epoca in cui senza dubbio fiorì maggiormente l’arte loro fu quella 
delle artificiali parrucche pegli uomini, e dei toupet per le donne. La moda delle artificiali parrucche 
pegli uomini ebbe principio circa all’ann o 1665, ovvero 1668, per opera, a quanto dicesi, d’un 
Vinciguerra Collalto. A bella prima venne malissimo accolta, ed il Consiglio dei X tentò di 
sradicarla con decreto 29 maggio 1668. I vecchi sopra tutto le si mostravano avversi, anzi leggesi in 
tale pro posito l’aneddoto seguente: Nicolò Erizzo era vaghissimo delle nuove costumanze, laonde 
portava calzette rosse, e scarpe bianche, ma soprattutto coprivasi il capo di lunghissima parrucca, e 
ciò tanto più volentieri in quanto che, essendo stato libertino in  sua gioventù, aveva ricevuto un 
colpo di sciabola sulla fronte. Adirato perciò il di lui padre, diseredollo ove non volesse rinunziare 
ai nuovi arnesi, e sostituì come erede l’ospitale della Pietà. Né volendosi rimuovere Nicolò dal 
proprio assunto, giunse  a segno di sborsare piuttosto, in via di transazione, sei mila ducati 
all’ospitale suddetto. Leggesi che, col decreto 7 maggio 1701, si pose un aggravio sopra chi portava 
la parrucca, e che il primo doge a portarla fu Giovanni Corner nel 1709. L’ultimo po i fra i nobili a 
non adottarne il costume fu Antonio Correr da S. Marcuola, morto il 7 gennaio 1757 M. V.  
Moltissimi erano i parrucchieri al cadere della Repubblica, tantoché il Mutinelli nelle sue  «Memorie 
storiche degli ultimi cinquanta anni della Repubb lica Veneta»,  parlando della corruttela di quei 
tempi, ebbe a scrivere: «Millecinquecento parrucchieri finalmente (e già, a preferenza di 
qualsivoglia altro mercenario, li vedemmo servigiali, e schiuma brodo delle Loggie Massoniche) 
millecinquecento parruc chieri, cui per esercizio dell’arte loro confidentemente veniva schiusa la 
porta di ciascheduna stanza, e quella dei più custoditi recessi delle femmine, e delle damigelle, 
erano altrettanti sfacciatissimi ambasciatori di Cupido, e d’ingiusti favori mezzan i infamissimi».  
P  indice  
Parucheta .  
Vedi Parrucchetta . 
P  indice  
Paruta (Corte)  a S. Pantaleone.  
Questa corte, posta oltre il «Campiello Angaran detto Zen»,  manca del suo nome scritto sul muro, 
quantunque esso ci venga conservato dalle piante topografiche, nonché dall’Anagrafi del 1841, e 
ricordi il celebre Paolo Paruta domiciliato nel prossimo palazzo, di cui però non r imane che un 
avanzo. Il Coronelli dà inciso il palazzo suddetto colla annotazione: «Palazzo Paruta sopra il Rio di 
S. Pantaleone del già celebre storico Paruta».  
I «Notatorî»  del Gradenigo raccontano che una folgore, piombata nel 1726 in ca’ Paruta a S. 
Pantaleone, arse la capigliatura d’un terrazzaio che colà stava lavorando.  
La famiglia Paruta venne fra noi da Lucca nel secolo XIV colle altre che perfezionarono in Venezia 
l’arte della seta, e fu ascritta al patriziato nel 1381 per meriti acquistati nella guerra di Chioggia. 
Paolo Paruta, nato nel 1540, fu istoriografo della Repubblica, governatore di Brescia, ambasciatore, 
cavaliere, e Procuratore di S. Marco. Tra i varii suoi scritti, meritano alto posto d’onore i «Discorsi 
Politici», di cui Montesquieu f ece uso nel libro: «Della Decadenza dell’Impero Romano».  Venuto a 
morte nel 1598, ebbe sepoltura con epigrafe in chiesa di S. Pantaleone, ed il suo busto in marmo 
scorgesi nel monumento dei Paruta in chiesa dello Spirito Santo. Questa famiglia fu chiara al tresì 
per dignità ecclesiastiche, e per belle prove di valore dimostrate nelle guerre contro i Turchi.  
P  indice  
Pasina (Campiello, Fondamenta, Traghetto della)  a S. Silvestro.  
Il Gallicciolli dice che qu esto sito appellavasi anticamente «pantano»,  e cita un documento del 1182 
ove trovansi le seguenti parole: «Damus ecclesiae S. Silvestri totas illas stationes vel cameras 
positas in supradicto confinio S. Silvestri, permanentes sub palatio et ecclesia in P anthano»  ... 
Aggiunge poi che «pantano»  equivaleva presso i Veneziani a «piscina»,  donde poi formossi 
«pasina».  È lecito però sospettare in quella vece che il nome derivi da qualche famiglia Pasini, una 
delle quali si trova aver abitato in parrocchia di S.  Silvestro. Giovanni Pasini q. Giuliano «della 
seda»,  domiciliato a S. Silvestro, fece il suo testamento in atti Giacomo Zambelli l’8 aprile 1528.  
Nel 1744 «G. B. Tiepolo pittor»  abitava in «Pasina»  a S. Silvestro in una casa del «N. U. Nuzio ab. 
Querini».  
P  indice  
Pasqualigo (Ponte)  a S. Maria Formosa.  
Questa famiglia che, secondo i Libri d’Oro, abitava a S. Maria Formosa, e che diede il nome ad 
altre strade di Venezia, riconosce per suo capostipite Pasq ualigo, giovane dell’isola di Creta, che, 
imbarcatosi col doge Vitale Michiele per la spedizione d’Oriente nel 1120, vi fece tali pruove di 
valore da essere, alla sua venuta a Venezia, ammesso co’ suoi discendenti al patriziato. Nel 1207 
parte della famigl ia Pasqualigo rimase del Consiglio, ed un’altra ne fu esclusa, ma vi rientrò nel 
1381. Fra i Pasqualigo degni di storica menzione sceglieremo i quattro seguenti. G. Francesco, 
uomo dottissimo, fu nel 1483 ambasciatore a Genova, e nel 1484 capitano a Feltre . Egli compose 
due dialoghi latini, e meritò che il suo ritratto fosse posto nel salone del Maggior Consiglio fra gli 
altri cospicui senatori. Pietro si rese celebre per varie ambascerie al re di Portogallo, al re 
d’Ungheria, all’imperatore Massimiliano, e d a Francesco I re di Francia. Questo ultimo volle 
onorare in Milano le di lui esequie, e mandarne il cadavere a Venezia (anno 1515). Filippo, chiaro 
militare, trovossi nel 1571 alla battaglia delle Curzolari; poscia nel 1612, fatto generale di mare e di 
terra nell’Albania, flagellò gli Uscocchi, ed assediò Segna; da ultimo nel 1615 videsi ballottato 
doge. Marcantonio pugnò pur egli valorosamente nella battaglia di Nixia e Paros (an. 1651), in 
quella ove morì il generale Marcello (1656), e finalmente l’anno  dopo nel conflitto ove cadde il 
generale Mocenigo.  
P  indice  
Passamonte (Calle del)  ai Tolentini, presso i «Tre Ponti».  
Non ebbe il nome questa Calle, come pretende il Berlan, dalla famiglia patrizia Pas samonte, 
estintasi nel 1313, ma bensì da un’altra popolare del medesimo cognome, trovandosi che nel 1713 
in «Calle del Passamonte»  ai «Tre Ponti»,  le monache di S. Andrea possedevano due case, ed una 
bottega, appigionate a «Giacomo Passamonte fruttarol».  Questo «Giacomo Passamonte, fruttarol 
alli Tre Ponti»,  fu citato il 6 luglio 1702 all’uffizio dell’ «Avogaria»  qual testimonio circa una 
famiglia Fontana, che voleva essere approvata cittadina originaria.  
P  indice  
Pazienze (Calle, Ponte, Calle Sporca delle)  ai Carmini.  
Dice il Quadri nella sua «Descrizione Topografica di Venezia»,  che queste strade sono così 
appellate perché erano vicine all’ospizio delle Pinzochere del Carmine, le quali lavoravano le 
«pazi enze»,  cioè quelle piccole clamidi, che alcuni sogliono portare per divozione sotto le vesti. A 
noi però sembra più naturale che le strade suddette prendessero il nome dalla vendita che qui presso 
si facesse di «pazienze»,  come si pratica tuttora nella fes tività della Madonna del Carmine, tanto più 
che l’ospizio delle Pinzochere era situato veramente in «Calle Lunga»  di S. Barnaba, non 
immediatamente vicino alla «Calle» ed al «Ponte delle Pazienze»,  ma soltanto di fronte alla «Calle 
Sporca delle Pazienze»,  perciò chiamata dagli Estimi «Calle sporca in fazza le Pinzochere».  
Alcune femmine erano state ammesse fino dal 1300 a partecipare alle pie opere dei religiosi 
stanziati nel convento di S. M. del Carmine. Esse dapprima vissero separatamente, ma nel 1498 si  
raccolsero in una casa loro donata da un Luigi Vielmo, chiamandola di S. Maria della Speranza, e 
prendendo il nome di Terziarie, o Pinzochere del Carmine.  
Perché alcune strade di Venezia si chiamino «Sporche»,  vedi Sporca  (Calle).  
P  indice  
Pedrocchi (Calle)  a S. Moisè.  
Della famiglia Pedrocchi, domiciliata a San Moisè, troviamo parecchie memorie nel secolo passato. 
Un «Gerardo Pedrocchi»,  che nei Necrologi è detto  «dalle biave»,  morto il 14 giugno 1715 in 
contrada di San Moisè, fu sepolto nella sua chiesa parrocchiale nel medesimo avello ove era stata 
deposta l’anno 1680 Maria Tabarrini di lui moglie. Un «Iseppo»  ed un «G. Domenico Pedrocchi»,  
intervenienti, da San  Moisè, hanno luogo nello «Specchio d’ordine per tutto il mese d’Aprile 1761». 
Finalmente un «Giuseppe Pedrocchi»,  sensale, pur esso da S. Moisè, è compreso nella «Minerva 
Veneta» pell’anno 1785.  
Anche a San Barnaba scorgi una «Calle Pedrocchi» , che però n egli Estimi viene chiamata «del 
Pedrocco».  E così deve leggersi, sapendosi che in parrocchia di San Barnaba abitava nel secolo 
XVI una famiglia Pedrocco. Ecco come comincia una notifica dell’anno 1582: «Io Mauritio del q. 
M. Piero Pedrocco ceroicho a San B arnaba nelle case del Cl.mo M. Iseppo Trevisan»  ecc. 
Per la «Calle Pedrocchi»  a Castello vedi Piscina o Pedrocchi  (Calle).  
P  indice  
Pegoloto (Sottoportico, Campiel lo del)  ai Santi Ermagora e Fortunato.  
Vedi Pegola  (Calle della).  
P  indice  
Pelle (Sottoportico, Corte della)  a San Samuele.  
Trassero probabilmente il nome dai depositi di pel le dei Calzolai Tedeschi, che presso questa corte 
avevano il loro ospizio. I Calzolai tedeschi si raccolsero in divota confraternita, per decreto del 
Consiglio dei X, 15 luglio 1383, nella chiesa di S. Stefano all’altare della B. V. Annunziata, da essi 
fabbricato. Il loro ospizio venne fondato nel secolo XIV, ed ampliato nel 1482 col dono di una casa 
fatto da un «Enrico del q. Corado calegher d’Alemagna».  Nel 1659 ebbe una rifabbrica, come si 
rileva dall’iscrizione sottoposta al bassorilievo della facciata sopra la così detta «Calle delle 
Botteghe» , il quale rappresenta l’Annunziazione con sotto la forma d’una scarpa, mentre altre forme 
di scarpe scorgonsi scolpite sui pilastri laterali. In quest’ospizio si accoglievano e si curavano i 
poveri calzolai venuti  dall’Alemagna, e si mantenevano pure per tre giorni i calzolai dello stesso 
paese che per Venezia passavano. I Calzolai tedeschi avevano nella stessa chiesa di Santo Stefano le 
loro tombe colla epigrafe: MCCCCXXXVI a dì 13 lujo sepolture de tedeschi lavor anti calegheri.  
P  indice  
Pellegrin (Calle del)  a San Marco.  
L’osteria del Pellegrino era da principio di fronte al Palazzo Ducale. Ma quando colà si vollero 
erigere i nuovi edifici di seguito alla Zecca,  trasportossi in questo sito, ove, alquanti anni fa, ancora 
si vedeva. Così trovasi scritto nei registri della Procuratia «de Supra» : «1554, 1 agosto. Zuane de 
Pedrezin da Bergamo tolse una casa et una bottega in Corazzaria, che soleva stare sier Bortolomi o 
de Zampiero dai Cordovani, e fece l’hostaria del Pellegrino per ducati 38 all’anno, et per il primo 
anno spese duc. 30 per accomodarsi, et in questo tempo si trasportò la detta hostaria che stava per 
mezzo il palazzo».  
P  indice  
Penini (Fondamenta dei)  a San Martino.  
Ancora poco fa sopra questa Fondamenta, la quale è soggetta alla parrocchia di S. Giovanni in 
Bragora, eravi uno spaccio di «penini»  (peducci allessi di agnello e castrato).  
Poco discosto, i n parrocchia di S. Martino, abbiamo un Ponte ed un’altra «Fondamenta dei Penini»,  
che pell’istesso motivo saranno stati in origine così appellati.  
P  indice  
Penitenti (Fondamenta delle)  in Cannaregio.  
Avendosi proposto nel principio del secolo passato il sacerdote dell’Oratorio Rinaldo Bellini di 
formare un ospizio per donne traviate e pentite dei loro errori, associossi all’opera una civile zitella 
per nome Maria Elisabetta Rossi, ed istituì nel 1703 un s ovvegno di caritatevoli persone in chiesa di 
S. Luca. Con tali mezzi si raccolsero tosto alcune penitenti in una casa situata in «Corte Borella»,  
presso ai SS. Giovanni e Paolo, nell’antico circondario di S. Marina, ma col progresso del tempo, 
essendo giun te le medesime a ventiquattro, e mancando lo spazio, il giorno 20 novembre 1705 
vennero trasferite in una casa più ampia, presa a pigione in Cannaregio, di faccia S. Giobbe. La 
generosa intrapresa eccitò Marina Da Lezze, gentildonna veneziana, a legare il 4 aprile 1725 il 
valsente pell’acquisto della casa suddetta e pell’istituzione d’una mansioneria quotidiana. 
S’accrebbero dopo tale esempio le limosine ed i legati a segno che si potè far sorgere il sussistente 
fabbricato, e l’annessa chiesa architettata d al Massari, e consecrata da Lorenzo Da Ponte vescovo di 
Ceneda nel 1763, sotto il titolo del Patrocinio di Maria Vergine. Nel 1807 si concentrarono in 
questo istituto pur anche le donne della Casa del Soccorso, allora soppressa. In questi ultimi anni 
però le Penitenti vennero trasportate per qualche tempo nel locale dei Catecumeni, ma quindi 
ritornarono nel loro pristino asilo.  
P  indice  
Pensieri (Fondamenta, ora Rio terrà dei)  a S. Maria Maggiore.  
Vuolsi che questa fondamenta abbia tratto il nome dal sito solitario acconcio alle meditazioni, 
oppure dal passeggiare che per essa facevano coloro i quali dovevano pensare alle loro disgraziate 
vicende. Aggiunge il Dezan che la fondamenta medesima era per lo pas sato molto tetra perché 
fiancheggiata da un rivo la cui acqua appariva nera, a cagione dell’alto muro, nell’estate coperto 
d’erba, che in essa riflettevasi.  
P  indice  
Perdon (Calle, Corte del)  a S. Apollin are.  
Nacque questo nome dalla tradizione che nel prossimo Sottoportico, detto «della Madonna»  per un 
altarino sacro alla Vergine, abbia riposato Alessandro III, fuggente dalle persecuzioni del 
Barbarossa, la prima notte del suo arrivo a Venezia, ed abbia concesso indulgenza perpetua a chi in 
questo recitasse un «pater»,  ed un’ «ave».  Di tal tradizione conservasi memoria intagliata in legno 
all’ingresso del Sottoportico. In tale proposito noteremo col Cicogna che è indubitata la venuta 
d’Alessandro III a Ven ezia nel 1177, e che molti scrittori riportano essere questo papa arrivato 
occulto fra noi, ma che niuno dice aver egli riposato la prima notte del suo arrivo a S. Apollinare, 
sostenendo anzi i più successo tal fatto sotto il vestibolo della chiesa di S. S alvatore. Sembra quindi 
che l’indicata tradizione debba riporsi nel numero delle favole.  
P  indice  
Perina (Sottoportico e Corte)  a S. Lio.  
Abitava in questa corte nel 1661 «Giacomo Perini»,  maestro di scu ola, in una casa posseduta in 
parte dal N. U. Daniel Gradenigo, ed in parte dalla eredità di Nicolò Pisani. V’abitava pure «Paolo 
Perini barbier» in una casa dei N. U. Camillo e fratelli Malipieri. Ambidue forse erano d’una stessa 
famiglia.  
La «Corte Perin a», otturato il vecchio e basso Sottoportico, che la metteva in comunicazione colla 
«Calle della Malvasia»,  e colla «Calle dell’Oratorio»,  ora dà accesso alle sunnominate località 
mediante un novello passaggio.  
Presso questa Corte, al N. A. 5484, abitava e  morì il celebre pittore Antonio Canal, detto il 
Canaletto.  
P  indice  
Perleri (Calle dei)  a S. Leonardo.  
P  indice  
Pesaro (Calle, Fondamenta, Ponte, Rio)  a S. Eustachio.  
Dal palazzo Pesaro, che venne incominciato, sopra disegno del Longhena, nel 1679, come leggesi in 
numeri romani sopra un cartello tenuto in mano da una statua del prospetto, e che ebbe compimento 
nel 1710. Sembrerebbe però che sopra quell’ area esistesse un casamento più antico appartenente ai 
Pesaro, poiché trovasi scritto che il doge Giovanni Pesaro, nato nel 1590, cadde nella sua 
fanciullezza dal palazzo di sua famiglia in parrocchia di S. Eustachio. Qui cercò un rifugio l’ultimo 
doge Lod ovico Manin dopo la sua abdicazione al principato.  
I Pesaro, giusta il genealogista Barbaro, vennero a Venezia nel 1225 dalla città di questo nome in 
Romagna, ove dicevansi Palmieri, ed erano in nobile stato. Moltissimi uomini di merito sì nella 
toga che n ell’armi resero chiara questa famiglia. A chi non è noto quel Benedetto Pesaro, 
generalissimo di mare, che fece decapitare sulla prora istessa della sua galera l’infedele Carlo 
Contarini, conquistò Cefalonia, S. Maura, ed Alessio, liberò dall’assedio Napol i di Romania, e morì 
a Corfù nel 1503 dopo avervi onorevolmente segnato la pace? Sono pure memorabili le azioni di 
Girolamo figlio di Benedetto; di Giacomo vescovo di Pafo, eletto nel 1501 dal pontefice legato 
apostolico, e generale dell’armata papale coll egata a quella dei Veneziani; nonché di Francesco 
arcivescovo di Zara, quindi patriarca titolare di Costantinopoli, e finalmente nominato dal Senato 
vescovo di Brescia, morto nel 1544. Né va dimenticato Giovanni Pesaro, fatto doge nel 1658, uomo 
celebre pe r maturità di consiglio, per varie ambascerie anteriormente sostenute, e per avere 
focosamente arringato innanzi ai padri acciocché si continuasse la guerra contro il Turco. Nel 
codice del Gradenigo, altre volte citato, col titolo «Casi Memorabili Venezian i», si legge che, 
all’elezione di questo doge, si vide attaccato alle muraglie della città il seguente cartello:  
Viva il Pesaro dal Caro  
Che l’è sta in preson per laro,  
E per ultima pazia  
L’à sposà dona Maria.  
Non sapendosi però che il doge Pesaro abbia sp osato alcuna donna di nome Maria, si può ritenere 
che la satira anzidetta sia uscita in quella vece al momento dell’ingresso a Procuratore di S. Marco 
di Leonardo Pesaro, nipote del doge (an. 1649) il quale nel 1648 aveva sposato Marietta di 
Giovanni Priul i. Qui poi, per ispiegazione di quell’aggiunta «dal Carro»,  deve sapersi che la 
famiglia Pesaro era così soprannominata perché ad essa apparteneva quella macchina, fatta in forma 
di carro, la quale trasportava le barche dal canale di Lizza -Fusina alla lagu na, e da questa a quello, 
dopoché nel 1324 si comandò d’erigere un argine in capo del canale medesimo perché le acque del 
Brenta non isgorgassero nella laguna. Nel 1561 fu tolto l’argine, e levato il «carro»,  costruendosi in 
quella vece le «Porte del Moran zan»,  che anch’esse furono di giurisdizione dei Pesaro, per la qual 
cosa, quando le medesime nel 1613 si dichiararono di pubblico diritto, i Pesaro ricevettero un 
risarcimento.  
La famiglia Pesaro riedificò la chiesa di S. Giovanni Decollato, costrusse, olt re varii palazzi, un 
magnifico altare, e suntuosi mausolei in chiesa di S. Maria Gloriosa dei Frari, ed impartì il nome a 
più strade di Venezia. Essa, che in tempi a noi più vicini produsse quel Francesco procuratore di S. 
Marco, e gran fautore della neutr alità armata al cadere della Repubblica, andò estinta nel minore 
fratello di Francesco, il quale aveva sostenuto la carica d’ambasciatore a Roma.  
P  indice  
Pescaria (Ponte, Traghetto di)  a Rialto.  
Questa pescheria fu stabilita nel 1332, e ne parla il Savina all’anno 1398 colle parole: «Fu compida 
la Fondamenta della Pescaria di Rialto di pietra e della Fruttaria, la qual gera in prima de 
legname, comenziando ai Camerlenghi di Comune fino al traghetto di S.  Sofia, zoè alle barche che 
se va a Padova».  Qui, come appare da un decreto del 1381, riportato dal Gallicciolli, si vendevano, 
oltre il pesce, gli uccelli, la qual usanza continuò anche nei secoli susseguenti. Riporta il Sanudo 
che il 23 ottobre 1531 si d ecretò di «salizzare la Pescaria disfatta per il fuoco fo nel ostaria di la 
Torre».  
Nel 1884 la Pescheria fu rifatta con barocchissimo coperto di ferro.  
I Pescatori erano a migliaia verso il cadere della Repubblica, ma i così detti «Compravendi pesce»  
centocinquantotto soltanto. Tale mestiere si riservava ai soli pescatori di S. Nicolò e di Poveglia 
dopo che avessero pescato per anni 20, e giunti fossero agli anni cinquanta d’età. In questo modo si 
voleva dare una ricompensa a quegli uomini benemeriti che a vevano travagliato nella pesca, e più 
non potevano, come la gioventù, sopportare fatiche, veglie, e pericoli. I «Compravendi pesce»  si 
radunavano in chiesa della B. V. del Carmine sotto la protezione di S. Nicolò, mentre i Pescatori 
possedevano un’apposita  scuola di divozione, situata fuori della chiesa medesima, e dedicata a S. 
Alberto, nonché altre in altre chiese.  
Oltre che a Rialto, in qualche altro luogo, ove si vende pesce, troviamo il nome di «Pescaria».  
P  indice  
Peschiera (Corte, Ramo Corte) a S. Martino.  
È cosa molto probabile che qui resti memoria di quell’antica piscina, o peschiera, che nel secolo 
XIV fu argomento d’una contesa fra il gentiluomo Marco Celsi, e fra i patroni dell’Arsenale, ed al tri 
vicini, volendo il primo che fosse di sua privata proprietà, ed i secondi di ragione comune. Esiste 
nel Codice del Piovego la relativa sentenza, uscita l’anno 1329 a danno del Celsi. In un punto di 
essa si dice che la suddetta «piscina, quae dicitur pi scaria», aprivasi «post bersalium S. Martini inter 
arsenatum comunis, et possessiones D. Marci Celsi de confinio S. Trinitatis». In un altro punto che 
il «logo dito peschera giaceva nella contrà di S. Trinità appresso l’Arsenà del Comune».  In un 
terzo fina lmente che tale peschiera era posta «inter convicinantes S. Martini et S. Trinitatis et 
arsenatum comunis».  Ora si getti uno sguardo alla «Corte»  ed al «Ramo Corte Peschiera»  
attualmente esistenti, e vedrassi che si stendono fra la Calle tuttora chiamata «Celsi»,  e l’Arsenale. 
Vedrassi in secondo luogo dagli Estimi che queste località, quantunque comprese nello antico 
circondario di S. Ternita, erano, per così dire, a cavaliere delle due antiche parrocchie di S. Ternita e 
di S. Martino. Sembra poi che la pe schiera di cui trattiamo abbracciasse, prima del suo 
interramento, uno spazio molto più esteso di quello abbracciato oggidì dalla Corte, e dal Ramo 
Corte, che ne portano il nome.  
Presso «Corte Peschiera»  a S. Martino, esisteva il piccolo ospizio di S. Orso la, così detto perché un 
tempo era sotto la direzione delle due scuole di S. Orsola e dei «Mercanti».  Esso, con un prossimo 
oratorio, era stato eretto sotto il titolo di S. Giovanni Battista, nel 1318 per testamento di «Zuane 
Polini» a beneficio di tre pov eri marinai. E qualche povero ha qui tuttora gratuita abitazione. Nel 
suddetto ospizio fu accolto Andrea Chiribiri, ultimo piloto, od ammiraglio del bucintoro, dal cui 
cenno dipendevano il Doge e la Signoria per muovere al Lido in occasione del celebre spo salizio 
del mare. Il Chiribiri era entrato l’anno 1826 nella Casa di Ricovero, ma trattenutosi un giorno solo 
nell’istituto inquietissimo, e ripugnante a vestir l’abito, la mattina seguente rifiutò il benefizio, 
dichiarando ch’egli «galantuomo non sapea st ar fra i birbanti». Due anni appresso, costretto dalla 
miseria, dovette riparare nell’Ospizio di S. Orsola, ove poco dopo venne a morte. Vedi il conte Pier 
Luigi Bembo:  «Degli Istituti di Beneficenza nella Città e Provincia di Venezia. Venezia, 
Naratovich,  1859».  Questo Chiribiri, caduta la Repubblica, avevasi sbracciato grandemente per la 
Democrazia, ed aveva ricevuto in dono dai demagoghi, a nome di Venezia riconoscente, un 
cammeo di calcedonio orientale, rappresentante la testa di Giove Oleario, sottratt o dalla biblioteca 
di San Marco.  
P  indice  
Pestrìn (Calle, Ponte, Rio del)  a S. Stefano.  
Da un «pestrino»  (luogo ove si vende latte) con annesso stallo di armente, il quale esisteva in questo 
sito fino da l secolo XV, poiché il Sabellico, dopo aver parlato della chiesa e convento di S. Stefano, 
così continua: «In fronte coemeterium; mox est vicus cum bubulis stabulis et lacte omnifariam 
venali».  
Della «Calle del Pestrin»  a S. Stefano parla la Cronaca del Ba rbo all’anno 1540: «Nel d. mill.o 
adì... lujo, de notte, entrò fuogo in cha Bembo in S. Stephano in Calle del Pestrin, la qual casa 
passa su la salizzada del Traghetto de S. Tomà, et brusò tutta quella casa con gran danno de alcuni 
vesini, et alcuni magazi ni da oio, li quali se dise esser de m.r Z.M.a Zonta, li quali li fo robbadi».  
Nel 1855 fu riaperto il vecchio passaggio presso il «Ponte del Pestrin»,  il quale, per mezzo della 
«Fondamenta Narisi»,  metteva alla «Corte dell’Albero».  
Altre strade di Venezia  presero il nome dai prossimi pestrini, fra i quali ci piace rammentare quello 
di S. Maria Formosa, non lontano da un palazzo tuttora posseduto da un ramo della patrizia famiglia 
Morosini, perciò detto «dal Pestrin».  Pietro Paraleoni racconta in una sua ep istola che, avendo una 
fiata divampato un grande incendio in questo palazzo, ebbe a rifugiarsi una fantesca, con un 
bambino fra le braccia, sopra la sommità d’una torre, che serviva di specola a comodo della 
famiglia. Già le fiamme stavano per invadere anc he quell’ultimo luogo di salvezza, quando un 
marinajo di Candia, molto esperto nel saettare, afferrò un arco, e scoccò verso la torre una freccia, 
appesovi un lungo filo, che dalla fantesca fu rimandato abbasso per tirar su una cordicella, e quindi 
colla c ordicella una grossa fune, alla quale attaccato il marinajo ascese prestamente, e quindi calò a 
terra, portando in salvo fantesca e bambino.  
Il Grevembroch ci offre disegnata una vera di pozzo di stile arabo -bizantino, che esisteva in «Corte 
del Pestrin» a S. Maria Formosa.  
L’arte dei «Pestrineri»  fu eretta in corpo il 30 marzo 1656, e raccoglievasi nella chiesa di S. Matteo 
di Rialto all’altare di S. Giuseppe.  
P  indice  
Petriana (Corte)  a S. Apollinare.  
Sopra l’ingresso di questa Corte, e sul pozzo nel mezzo della medesima, scorgesi scolpito un albero 
con una mezza luna al piede, stemma della cittadinesca famiglia Petriani. Il capostipite di tale 
famiglia in Venezia fu un Antonio, maestro di grammatica, fi glio di Jacopo, dottore in medicina, il 
quale fu eletto cittadino veneziano con privilegio 7 maggio 1396, da cui si apprende che era venuto 
da Cassia, terra dell’Umbia, e che allora abitava in parrocchia di San Apollinare. Egli fece 
testamento il 17 settem bre 1413 chiamandosi «Antonius de Petriani rector scolarum, nunc civis et 
habitator Venetiarum in confinio S. Apollinaris»,  ed altrove «Anthuonio de Petriani rector della 
scuola della contrada di S. Aponal».  In questo testamento voleva che le sue «do case in la contrada 
de S. Aponal»  passassero in proprietà dei suoi «fioli mastoli, zoè Zanino e Nicolò»,  e loro eredi, 
mancando i quali, si vendessero, e si facesse un bell’altare «in chiesa dei frari minori, over dei frari 
predicatori» . Disponeva che in una de lle due case suddette potesse abitare la moglie Margarita. 
Divideva i suoi beni di Cassia fra Catterina sua sorella, e Giovanni figlio di suo fratello Matteo. 
Ordinava finalmente d’essere sepolto nell’arca che aveva comperato in chiesa di S. Apollinare «a 
man dreta al intrar de la porta granda de la dita chiesia».  
I discendenti d’Antonio Petriani (uno dei quali, per nome Benedetto, fu condannato per latrocinio 
nel 1495) continuavano nel 1566 a possedere stabili «in contrà de S. Aponal in corte de cha 
Petria ni, al traghetto di S. Benedetto».  Nel secolo XVII questi erano però d’altri proprietarii.  
In «Corte Petriana»  eravi la tipografia di Nicolò Brenta, come appare da un’edizione, fatta nel 
secolo XV, di un trattato del frate Ugo Panziera, ove si legge: «Impr esso in Venetia per Nicolò 
Brenta da Verona al Traghetto de San Polo, in Corte Petriana».  (senza anno).  
In «Corte Petriana»,  a S. Apollinare, Luigi Duodo e Marcantonio Correr eressero nel 1651 un 
piccolo teatro chiamato «Nuovissimo».  Esso inaugurossi coll’ «Oristeo»,  poesia di Giovanni 
Faustini, musica di Francesco Cavalli, e chiuse colle «Fortune di Rodope e Damira»,  poesia di 
Aurelio Aurelii, musica di D. Pietro Andrea Ziani. Tutte le opere colà rappresentate non furono che 
nove soltanto.  
P  indice  
Pezzana (Calle) a  San Polo.  
«Lorenzo Pezzana q. Z. B.»  comperò con istrumento 26 febbraio 1724 M. V. in atti di Bartolammeo 
e Lorenzo fratelli Mandelli, una «casa in due soleri in contrà de S. Polo da Antonio Ve ntura q. 
Iseppo» . Esaminando la Descrizione della contrada di San Polo pel 1740, si vede che questa casa 
era situata presso il Campo, e precisamente nella Calle che perciò venne detta «Pezzana»  e più 
anticamente «Turlona».  Lorenzo Pezzana possedeva altre c ase in Venezia nelle parrocchie di San 
Basso, S. Moisè, S. Silvestro e S. Felice con alcuni campi in Mestrina. Egli era nato nel 1679, e 
dalla moglie Catterina, figlia di G. Giorgio Chechel, cavaliere del Sacro Romano Impero, aveva 
avuto nel 1723 un figlio  per nome Francesco, il quale, maritatosi con Elisabetta, figlia di Giovanni 
Leblond, console di Francia, fu padre di quell’altro Lorenzo che nel 1758 venne approvato cittadino 
originario. In quell’occasione, chiamati i testimoni a deporre presso l’ «Avogar ia» sul conto della 
famiglia Pezzana, dissero che essa da vario tempo aveva comperato un decentissimo stabile a S. 
Polo in «Calle Turlona»,  che negoziava in libri e stampe, e che, per via di matrimonii, era parente 
dei N. U. Baglioni, e della famiglia secr etariesca Businello. E nei «Viaggi»  del p. Coronelli è 
scritto: «I mercanti più cospicui dai quali si potrà»  (il forestiero) «provvedere di libri sono i 
Baglioni, Combi e Lannou, Pezzana, e l’Hertz»  ecc. 
La «Calle Pezzana»  è pur detta «Calle va alla Tipogr afia Tasso»,  perché metteva al tipografico 
stabilimento del fu Girolamo Tasso.  
P  indice  
Pégola (Calle della)  a San Martino.  
Molti «calafai»,  o «pegoloti»,  stanziavano in questa strada, non molto discosta  dall’Arsenale. I 
«Calafai»  erano sotto il patrocinio di S. Foca e della B. V. e raccoglievansi da bel principio in 
chiesa dei Carmini, dalla quale nel 1454 passarono in quella di S. Stefano per finalmente trasferirsi 
due secoli dopo nell’altra di S. Marti no. Essi piantavano ogni festa in «Piazzetta di S. Marco»  
presso la «Porta della Carta»  un banco, ove sedevano i Sindaci incaricati di pronunziar giudizio 
sopra coloro che violavano i diritti dell’arte. I calafai dell’Arsenale godevano d’alcuni privilegi, 
cioè di non venire arruolati nella milizia, e d’essere chiamati fuori dell’Arsenale quando si fossero 
costrutti navigli ad uso del commercio. Ascendevano al numero di 900.  
Un’altra strada, probabilmente per lo stesso motivo detta «della Pegola»,  esiste a S . Sofia.  
P  indice  
Pétole (Calle delle)  a S. Nicolò.  
La troviamo denominata nelle Descrizioni della contrada di S. Nicolò «Calle de Petola»,  e 
crediamo che qui presso abitasse una famiglia di tale cognome , o soprannome. Un «Giacomo, dito 
Petola»,  venne ammazzato all’osteria del Sole in S. Matteo di Rialto il 23 gennaio 1568 M. V.  
P  indice  
Pergola (Rio della)  a S. Maria Mater Domini.  
Credono alcuni che ab bia dato il nome a questo rivo la famiglia Dalla Pergola. Un Paolo Dalla 
Pergola, celebre filosofo peripatetico, fu pievano di S. Giovanni Elemosinario, e nel 1448 venne 
eletto al vescovato di Capodistria, ch’egli per altro ricusò d’accettare. Vedi Orsoni : «Dei Piovani di 
Venezia promossi alla dignità vescovile. Venezia, Alvisopoli, 1815».  
P  indice  
Piacentini .  
Vedi Piasentini . 
P  indice  
Pianton (Calle)  a San Giovanni Nuovo.  
Il 18 febbraio 1709 M. V. un «Zuane Pianton, sanser da biave, q.m Francesco»  da San Giovanni 
Nuovo, comparve all’uffizio dell’ «Avogaria di Comun»  qual testimonio di G. Battista Savoldello, 
che si voleva provare cittadino originario. Nella Descrizione poi della contrada di San Giovanni 
Nuovo pel 1740 scorgonsi un «Antonio e fratello Pianton»  domiciliati non lungi dalla chiesa, ove 
appunto stendesi la «Calle Pianton», «Antonio Pianton»,  e «Manfrè»,  di lui f ratello, erano figliuoli 
di «Zuane q.m Francesco».  Ciò si deduce dai traslati del 1744 come si deduce dallo «Specchio 
d’Ordine per tutto il mese d’Aprile 1861»  che «Manfrè Pianton»  esercitava l’avvocatura, e che in 
quell’anno abitava a S. Giovanni Nuovo.  
P  indice  
Piasentini (Calle)  a S. Giovanni Nuovo.  
Da stabili che nel secolo trascorso vi possedeva la famiglia Piacentini, o Piasentini. Questa famiglia 
era domiciliata, fino dal secolo XIV, in Castelfranc o, ove aveva i suoi beni, e faceva parte della 
cittadinanza, ma sembra che traesse l’origine, ed il cognome da Piacenza, poiché presentò 
all’«Avogaria»  un documento per cui un suo ascendente, chiamato «Franceschinus de Placentia 
q.m Lanfranchi» , ottenne ne l 1390 dal podestà e capitano di Treviso Marco Zeno alcuni feudi in 
merito della dimostrata fedeltà, e dei danni sofferti quando alcuni traditori diedero in mano 
Castelfranco ai Carraresi. Un Andrea Piacentini da Castelfranco, ove nacque, portossi col suo 
fratello Giovanni, avvocato, a Venezia, e qui sposò nel 1710 Giovanna Roversi, che nel 1712 gli 
partorì il figlio Giuseppe, battezzato nella chiesa di San Giovanni Nuovo. Questo Giuseppe venne il 
9 gennaio 1739 M. V. approvato cittadino originario.  
Il Cico gna illustra nelle sue «Inscrizioni»  alcune lapidi, che con alcuni bassorilievi vide scolpite 
nell’interno d’un palazzo in «Calle Piasentini»,  il quale venne fabbricato nel secolo XIV dalla 
patrizia famiglia Michiel, ebbe un ristauro da un Francesco Baffo,  pure patrizio, vissuto alla metà 
del secolo XV, e quindi fu posseduto da varie altre famiglie, fra cui anche dalla Piacentini. Esso 
porta il N. A. 4392.  
P  indice  
Piavola (Ponte della).  
Vedi S. Gallo . 
P  indice  
Piazza (Bocca di) a  S. Marco.  
È questo un punto ove si viene ad imboccare la «Piazza di S. Marco».  
P  indice  
Piccolo  (Ponte, Fondamenta, Rio del Ponte)  alla Giudecca.  
È così detto questo ponte per la sua poca larghezza ed estensione.  
P  indice  
Pignate (Ponte delle)  a S. Luca, in «Calle dei Fabbri».  
Una bottega da «pignate»,  o pentole, scorgevasi ancora poco tempo fa sopra questo Ponte, il quale 
prima era appellato «Ponte del Bonomo o delle Pignate»,  e più anticamente «Ponte del Bonomo 
fruttariol»  per un Bonomo di Bonomo, che nel secolo XVII qui presso esercitava il mes tiere del 
fruttajuolo. Egli nel 1679 fu citato innanzi gli «Avogadori di Comun»  qual testimonio circa 
Giuseppe e fratelli Monti, postulanti l’aggregazione alla cittadinanza originaria.  
I Pentolai erano uniti agli «Squeleri»  e «Bocaleri»,  della qual arte pa rleremo più innanzi. Vedi 
Squelini  (Campiello dei).  
Altra «Calle delle Pignate»  havvi a S. Marziale.  
P  indice  
Pignater (Corte del)  all’Angelo Raffaele.  
In «Corte del Pignate r», all’Angelo Raffaele, esisteva nel 1740 una «bottega da pignater di Antonio 
Martire»,  il quale pagava pigione all’ «Ecc.te Roberti».  
La denominazione è altrove ripetuta.  
P  indice  
Pignatera (Corte)  a S. Francesco della Vigna.  
Vedi Pignater  (Corte del).  
P  indice  
Pignoletto (Calle del)  a S. Martino.  
Leggasi «Pugnaletto»,  come negli Estimi, da una famiglia così cognominata, c he qui abitava. 
Anche dopo la metà del secolo trascorso, cioè nel 1761, viveva una «Pasqua Pugnaletto»  da S. 
Martino (Anagrafi dei Provveditori alla Sanità).  
P  indice  
Pignoli (Calle, Campiello, Sottoporti co, Ponte, Fondamenta dei)  a S. Giuliano.  
«Agostin de Vincenti dai pignoli q. Tommaso»  fece testamento il 26 maggio 1599, in atti di G. 
Andrea Trevisan, nella casa di sua abitazione «in contrà de S. Zulian, nella Calle di pignoli».  Egli 
lasciava usufruttu aria di parte delle sue sostanze la moglie Serena, morta la quale, voleva che tutto 
andasse venduto, e che col ricavato si facessero quattro esequie annuali nella chiesa di S. Giuliano e 
si dessero ducati cinque all’anno a povere donzelle della contrada, «per maridar o monacar»,  elette 
dal capitolo della Scuola del Sacramento coll’intervento dei suoi commissarii. Tali disposizioni 
vennero raffermate nel testamento della moglie, fatto il 5 gennaio 1601 M. V. nella medesima 
parrocchia di San Giuliano, in atti  di Lucillo Beaziano, ove essa si nomina «Serena fiola del q. 
Prandin dei Prandini, e relita de m. Agostin de Vincenti dai Pignoli».  Ciò basta per ispiegare 
l’origine delle surriferite denominazioni.  
Il «Campiello dei Pignoli»  a S. Giuliano era appellato, come si vede nel catasto del 1713, «Corte 
della Regina o dei Pignoli»,  in memoria di Tommasina Morosini, regina d’Ungheria. Abitando in 
Venezia Stefano, principe reale d’Ungheria, e frequentando la casa d’Albertino Morosini, il 
«grando»,  da S. Giuliano, in vaghissi della di lui sorella Tommasina, ed, ottenutala in moglie, 
divenne padre del principe Andrea detto perciò il Veneziano, che fu condotto dalla madre e dallo 
zio in Ungheria, e poscia incoronato sotto il nome d’Andrea III nel 1290. Egli morì nel 1301  senza 
figli, ed allora Albertino veduta passare la corona sul capo di Venceslao re di Boemia, tornò colla 
sorella a Venezia, ove si fece edificare una casa a S. Giuliano nella corte di cui parliamo. In questa 
casa Tommasina chiuse i suoi giorni.  
Sulla «Fondamenta dei Pignoli»,  nel cortile al N. A. 1490, scorgesi una magnifica «vera»  di pozzo, 
lavoro dei Bon. Essa venne fatta costruire dalla cittadinesca famiglia «Menor dalla Gatta»,  per cui 
sopra tre faccie vediamo la parola Menor, sopra due lo scudo scagl ionato, stemma di questa 
famiglia, e sopra una, le gatte, ripetute sopra un avanzo dei marmorei sedili, che un tempo 
circondavano tutta la corte. Un’ultima memoria dei Menor dalla Gatta la ritroviamo nel catasto del 
1713, che descrive in queste località un o stabile ed un negozio da malvasia, posseduti da «Bortolo 
Filosi» , il quale però pagava cinquantasei annui ducati, metà a «Sebastiano dalla Gatta»,  e metà 
alla «sig.ra Lucietta dalla Gatta»,  di lui sorella, unitamente a due secchi di moscato a titolo di 
regalia.  
Aggiungeremo che, secondo una scheda manoscritta del Cicogna (Busta 1544 al Civico Museo), qui 
avrebbe abitato il celebre generale della Repubblica Stefano, od Erasmo, da Narni, detto 
«Gattamelata».  Questa però potrebbe essere un’invenzione popolar e derivante dalla «Gatte»  del 
pozzo e dei sedili, e dal soprannome «Gattamelata».  
Anche un Sottoportico, ed una Corte in «Frezzeria»  si dicono «dei Pignoli»,  probabilmente perché 
anche colà vi sarà stato qualche venditore di «pignoli»,  o pinocchi.  
In «Cort e dei Pignoli»,  in «Frezzeria»,  esiste tuttora un ospizio composto di quattro stanze, le quali 
furono lasciate per abitazione di altrettante «povere vedove di buona condition et fama»,  da 
Bonafemmina Diletti con testamento 30 aprile 1375.  
P  indice  
Pii (Corte dei)  a S. Matteo di Rialto.  
È detta negli Estimi «Corte dei Pii sive Piedi»,  avendo preso il nome dai piedi di manzo, vitello e 
castrato, soliti ad essere cucinati dai «Luganegheri»,  i quali stanziava no, ed anzi avevano una casa 
di loro proprietà, nella cui saletta superiore leggevasi un’iscrizione d’infamia, relativa ad un Carlo 
Salchi, «fattor»  dell’arte, che nel 1743 fu bandito per gravissimo intacco fatto alla cassa dell’arte 
medesima.  
P  indice  
Pindemonte (Calle ecc.).  
Vedi Marcello . 
P  indice  
Pinelli (Calle).  
Vedi Bragadin o Pi nelli. 
P  indice  
Piombo (Rio del)  a S. Marina.  
Chiamavasi anticamente «Rio del Brusa Piombo»  da un fonditore di piombo che qui stanziava nel 
secolo XVI. Leggesi nei Necrologi Sanitarii che il 5 giugno 15 59 morì in parrocchia di S. Marina 
«Pasqueta fia de Domenego brusa piombo».  
Anche la vicina «Calle del Forno»  per la medesima ragione si chiama «del Piombo».  Vedi Forno  
(Calle del) o del Piombo . 
P  indice  
Piova (Ponte della)  all’Angelo Raffaele.  
Dice il Dezan che questo Ponte trasse il nome da un ramo della famiglia Nani, appellato «dalla 
Piova».  
P  indice  
Piovene (Ramo)  alla Maddalena.  
La famiglia Piovene ebbe origine in Vicenza, e, fra molti altri valorosi guerrieri, vanta quel Guido, 
il quale servì nelle guerre del suo tempo sotto Carlo V, il re di Francia, ed il duca di Sav oia, da cui 
venne spedito ambasciatore alla Repubblica Veneta. Per questa potenza andò in Cipro luogotenente 
generale della cavalleria, e sacrificò la vita nell’assedio di Nicosia. Antonio e fratelli Piovene, dietro 
la solita offerta di centomila ducati, f urono ammessi al patriziato nel 1655. Girolamo, figliuolo 
d’Antonio, buon letterato, e principe della veneziana accademia dei Dodonei, sposò nel 1670 
Cecilia, figliuola di Pietro Soranzo. In virtù di tale matrimonio, il palazzo Soranzo alla Maddalena, 
architettato sullo stile dei Lombardi, passò nei Piovene, donde il nome alla via sopraindicata.  
P  indice  
Pirieta (Sottoportico e Corte del)  a San Bartolomeo.  
Dice il continuatore del Berlan che anche negli u ltimi tempi esisteva in questa situazione una 
bottega da «pirieta»,  o «pirier».  In effetto dalla Descrizione della contrada di S. Bartolammeo pel 
1740 qui è collocato un «botteghin sotto el portego tenuto da Girolamo Visoni pirier».  
Sotto il nome di «pirie te», o «pirieri»,  si conoscono i lavoranti di latta, i quali si occupano 
principalmente a costruire imbuti («pirie»).  Questi artieri dipendevano dai Merciaj, e si sa che 
volevano emanciparsene sotto il pretesto che l’arte loro era più affine a quella dei f abbri. La causa 
fu ventilata innanzi al magistrato dei «Provveditori di Comun»,  ma i primi la perdettero il 9 
settembre 1626. Essi nel 12 del mese medesimo si appellarono al Collegio dei X Savii, tornando 
però ad avere sentenza contraria l’11 gennaio 1627.  Dovettero quindi rimanere uniti ai Merciaj, ed 
in tale condizione si trovavano anche al cadere della Repubblica, il che è provato dal manoscritto 
d’Apollonio Dal Senno.  
P  indice  
Pisana (Calle)  a S. Alvis e.  
La «N. D. Bianca Pisana relita del N. U. Alvise Morosini»  possedeva vari stabili in questa strada 
nel 1713. Per la famiglia vedi l’articolo susseguente.  
P  indice  
Piscina (Calle, Campiello di)  in «Frez zeria».  
Eranvi anticamente in Venezia molti stagni, appellati laghi, piscine, e talvolta «piscariae»,  i quali 
servivano alla pesca, ed all’esercizio del nuoto. Anche dopo che furono interrati, per cura dei Capi 
dei Sestieri, conservarono il nome primiero.  Troviamo quindi, oltre l’indicata appellazione, quelle 
di «Piscina di San Giuliano»,  «Piscina di San Moisè»,  «Piscina di S. Samuele»,  ecc. 
P  indice  
Pisciutta (Corte)  a S. Alvise.  
Era questa Corte sottop osta alla parrocchia dei Santi Ermagora e Fortunato, volgarmente «San 
Marcuola». Un Matteo «Pisciutta»,  o «Pischiutta», «barbier»,  abitava nel principio del secolo 
trascorso in quella parrocchia.  
P  indice  
Pizzochere (Corte delle)  all’Angelo Raffaele.  
Qui esisteva un antichissimo convento di pinzochere o terziarie francescane, detto la «Ca’ grande»  
pel gran numero delle abitatrici. Questo fabbricato sorse nel 1207 per opera della famiglia Acotanto, 
e da pr incipio servì ad accogliere pellegrini. Dopo un’epoca non troppo lunga vi entrarono le 
suddette monache, poiché il Cornaro cita un documento col quale papa Nicolò IV, eletto nel 1288, 
concede ad esse di avere un sacerdote per visitatore e confessore. Dal c onvento delle pinzochere 
dell’Angelo uscì Lucia Tagliapietra, che fiorì circa il 1355, e che dopo morte fu posta nel novero 
delle beate. Ora il locale serve ad uso dell’istituto di educazione femminile fondato nel 1807 dal p. 
Pietro Sanzonio in parrocchia di S. Basilio, e qui nel 1812 trasportato, il quale, dopo il 1841, a 
merito del sacerdote Antonio Vason, fu sottoposto alla direzione delle suore oblate di S. Filippo 
Neri. Allora ampliossi la fabbrica coll’aggiunta del vicino palazzo Minotto.  
Un’altra «Corte delle Pizzochere»,  o «delle Pinzochere»,  havvi a S. Stefano, e colà, secondo gli 
Estimi, in una casa della patrizia famiglia Da Lezze, stanziavano le pinzochere agostiniane. Tuttora 
sopra l’ingresso della Corte, e sul pozzo scorgesi lo stemma di questa  famiglia. Le pinzochere 
agostiniane avevano in chiesa di S. Stefano altare sacro a S. Monica, madre di S. Agostino con arca 
nel chiostro dei padri. Il p. Rocco Curti nella sua raccolta inedita d’iscrizioni le chiama «Mantellate, 
o Terziarie Agostiniane»,  e dice: «Queste religiose hanno la loro arca nell’ala del Chiostro che 
guarda verso il muro della chiesa, e conduce direttamente alla porta del convento, dirimpetto alla 
Calle del Pestrino. Sopra la lapide vedesi effigiata una donna vestita da terziaria, e  nel giornale 
della sacrestia dell’anno 1444, e seguenti apparisce esservi state sepolte di dette religiose».  Esse 
però più tardi ebbero tomba nella chiesa di S. Stefano coll’iscrizione: D. O. M. Augustiniensium 
Mantellatarum Tumulus MDCCLI. Da una supplic a, che presentarono nel 1686 per poter comperare 
lo stabile ove abitavano, si rileva che erano in numero di 14.  
Oltre quelle che erano raccolte in formali conventi, portavano il nome di pinzochere anche certe 
altre donne, che si dedicavano ad esercizii spi rituali negli ospizii fondati dalla pietà cittadina ma che 
vivevano al secolo. Perciò l’estimo del 1661 nota nella parrocchia dell’Angelo Raffaele, 
«l’ospedaletto della Maddalena, sive pinzochere».  Perciò abbiamo un «Sottoportico»  ed una «Corte 
delle Pizzo chere» a S. Moisè, ove i Procuratori «de Supra»,  come commissarii di Francesco 
Giustinian, dispensavano alcune case a povere, ed una «Corte delle Pizzochere»  a S. Maria Nuova, 
ove altre povere erano ricoverate nei sedici alberghi della commissaria «Antonio  dal Deserto».  
P  indice  
Polacca (Sottoportico e Corte)  a Castello.  
Queste strade, soggette un tempo alla parrocchia di S. Biagio, trassero il nome da una famiglia 
Polacco. «Francesco Polaco»,  capitano di  Rialto, figliuolo di G. Domenico, abitava nel principio 
nel secolo XVI e possedeva stabili in detta parrocchia. Egli fece il suo testamento il 18 giugno 
1513, in atti di Cristoforo Riccio pievano di S. Moisè e pubblico notajo, ordinando che sopra gli 
affitti delle case poste in parrocchia di S. Biagio, e sopra quelli d’altre case che aveva nella finitima 
parrocchia di S. Pietro, si dessero due ducati annui ai frati di S. Francesco della Vigna, e due ai frati 
di S. Domenico di Castello. Sembra che morisse n ell’anno medesimo, poiché nel catasto del 1514 
troviamo le notifiche di G. Andrea di lui nipote e d’Alvise di lui figlio. Questi morì nel 1539, 
leggendosi nei Necrologi Sanitarii: «Adì 5 agosto 1539. Alvise Polacho. S. Biaxio».  
P  indice  
Polvere (Sottoportico, Corte Nuova della)  in «Frezzeria».   
Da una fabbrica di polvere di Cipro, tenuta da un Bortolo Lucadello, il cui figlio G. Battista ottenne 
un privilegio dal Magistrato alla Sanità nel 1763. Di questa polvere al tempo della Repubblica si 
faceva un uso grandissimo pei «toupet»  delle dame e per le parrucche dei gentiluomini. La 
vendevano i così detti «muschieri»  (profumieri) dipendenti dall’arte dei Merciai, dai quali nel 1551 
tentarono di staccarsi, benc hé in seguito, vedendo di non poter accampare valide ragioni, venissero 
ad un componimento, riserbandosi il solo diritto di creare i loro soprastanti. Essi nel 1708 
rinnovarono il medesimo tentativo, ma inutilmente, perloché, anche al cadere della Repubbli ca, 
erano uniti all’arte dei Merciai, trovandosi nel manoscritto Dal Senno fra i colonnelli dell’arte 
suddetta «i fabbricatori e venditori di polvere di cipro, compresi sotto il titolo di muschieri».  
Avevano però scuola di devozione separata, sacra alla Na tività di M. V. in chiesa di S. Andrea 
Apostolo.  
Quanto alla denominazione di «Corte Nuova»,  vedi Nuova  (Corte).  
P  indice  
Pomeri (Calle, Campiello dei)  in Quintavalle.  
Vedi Fico  (Ramo ecc. del).  
P  indice  
Pometti (Calle)  ai SS. Gervasio e Protasio.  
Era domiciliato in questa calle nel 1661 un «Lunardo Pometti»,  pagando pigione a «D. Luca 
Vignola».  Ed un a «Silvestra»,  moglie di «Lunardo Pometti vendi fassine»,  morì il 19 decembre 
1649 nella parrocchia dei SS. Gervasio e Protasio.  
La «Calle Pometti»  anticamente chiamavasi «del Gruato»  perché la famiglia Gruato vi possedeva 
alcuni stabili, che poscia perven nero alla Scuola Grande di S. Rocco. Qui presso «fu l’abitazione di 
Giacomo Sansovino architetto, mentre dimorava in Venezia al servizio di questa serenissima 
Repubblica».  Così sta scritto sotto il disegno delle case di ragione della commissaria Gruato, il  
quale faceva parte dell’archivio di S. Rocco, ed ora conservasi nel nostro Archivio di Stato. 
Scorrendo poi i documenti relativi alla commissaria medesima, si scorgono i litigi insorti in varie 
occasioni fra Jacopo Sansovino che fabbricava, ed il vicino G irolamo Gruato. Ed anche nel 
contratto di nozze, stipulato in Venezia il 29 gennaio 1553 tra «Francesco di Jacopo Sansovino, e 
Beneta Misocca»,  si fa menzione degli stabili del celebre architetto, leggendosi che questi donava al 
figlio «tutte le case o fab briche le quali... ha fabbricato, e fabbricherà, nella contrada di S. Trovaso 
per mezzo la chiesa d’Ognissanti».  La «Calle Pometti»,  in effetto, guarda per di dietro la chiesa 
delle monache d’Ognissanti. Prima di chiudere quest’articolo è d’uopo però d’avv ertire il lettore 
che ben può esservi stato tempo in cui Jacopo Sansovino abbia abitato in una delle accennate case, 
ma che la sua sede più lunga fu in un palazzo delle «Procuratie Vecchie»,  ove pure morì. Vedi S. 
Basso  (Calle) . 
P  indice  
Pompea (Calle)  alla Carità.  
Da una famiglia Pompeo. Troviamo nel secolo XVI un frate servita di questo cognome, il quale nel 
1566 così incominciò la condizione dei proprii beni: «Io fra’ Giova nni Pompeo de Venetia dei 
Servi»  ecc. Egli notificò alcuni livelli attivi coi padri della Carità.  
P  indice  
Pontèi (Sottoportico e Corte)  a S. Cassiano.  
I puntelli, alcuni dei quali ancora esistono, posti  per sorreggere le case circostanti, diedero il nome a 
queste località. Il catastico del 1582 nomina la «Calle dei Pontei, sive travetti»,  a S. Cassiano.  
P  indice  
Portinari (Fondamenta dei)  a S. Martino.  
Nella Descrizione della contrada di S. Martino pel 1661 si registrano quattro case che erano 
assegnate in questo sito ai «portoneri»,  o portinaj dell’Arsenale. Essi erano coloro che aprivano le 
così dette porte dell’Arsenale perché vi potessero entrare ed  uscire i navigli.  
P  indice  
Portón (Corte del)  alla Madonna dell’Orto.  
Da un’ampia porta che vi dà ingresso. Questa corte è detta anche «dei Mori»,  perché prossima alla 
fondamenta di tal nome.  
Una «Calle  del Porton»,  per eguale motivo così appellata, havvi eziandio presso la «Calle del 
Ghetto Nuovissimo».  
P  indice  
Pozzo (Sottoportico)  a Cannaregio.  
Vedi Pozzetto . 
P  indice  
Presepio (Corte del)  a S. Silvestro.  
Questa Corte, prossima al distrutto «Ponte dell’Olio»,  trasse la denominazione non, come dicono 
alcuni, da uno di quegli altarini soliti ad addobbarsi nelle case e nel le vie per la solennità del Natale, 
ma da una bottega da orefice all’insegna del «Presepio».  Leggesi in una condizione del 1582 
(Sestier di S. Polo): «Jo Sebastian del q. Giacomo orese al Presepio, al ponte dell’Olio, in Rialto, 
nella casa et bottega della  mag.ca mad.na Virginia, fu moglie del q.m. Francesco Zorzi, dago in 
nota» ecc. 
P  indice  
Propria (Calle e Ramo)  in Birri.  
Son così dette queste strade per essere forse anticamente di privata ragione.  
P  indice  
Proverbi (Calle larga dei)  ai SS. Apostoli.  
S’intitola da due proverbi, che si leggevano intorno alle cornici di due balconi inferiori d’una casa, 
atterrata nel 1840, e poscia con altra sostituita.  Il primo era così concepito: «Chi semina spine non 
vadi descalzo»;  ed il secondo: «Dì de ti, e poi di me dirai».  
In prossimità s’innalza un antico palazzo sulla cui porta stanno scolpite le parole: Soli Deo Honor 
Et Gloria. Entro eravi una bella «vera»  di pozzo, che recava il motto: Servendo se acquista, ed uno 
stemma con torre, il quale scorgevasi pure replicatamente dipinto sopra l’alcova d’una delle stanze 
superiori. Questo casamento, che in origine apparteneva ad una delle nostre famiglie Dalla Torre, 
passò poscia nei Bellegno. In esso nel 1661 abitava il pittore Pietro Vecchia, e più tardi fiorì un 
teatrino privato, ove si rappresentarono parecchi melodrammi. Celebre ne è l’area perché credesi 
che vi si innalzasse il palazzo dei Partecipazi, quando, co me tribuni, reggevano Rialto. Vedi Cason  
(Campiello della).  
P  indice  
Pugliese (Corte)  a S. Simeone Grande.  
Un «Z. Batt. Pugliese»  abitava nel 1582 in parrocchia di S. Simeone Grande, pagando pigione a 
«Nicolò Pisani».  Tuttora non lungi dalla «Corte Pugliese»  havvi una «Calle Pisani»  collo stemma 
della famiglia scolpito sopra l’arco d’ingresso.  
P  indice  
Pugnaletto (Calle del).  
Vedi Pignoletto . 
P  indice  
Pugni (Ponte dei) a S. Barnaba.  
È noto che Venezia era anticamente divisa in due fazioni, un vestigio delle quali notasi ancora nelle 
regate. L’una chiamavasi dei Castellan i, e l’altra dei Nicolotti. La prima era composta dagli abitanti 
delle parti orientali della città, alla cui estremità giace Castello; la seconda dagli abitanti delle parti 
occidentali, che vengono conterminate da S. Nicolò dei Mendicoli. I Castellani port avano per 
distintivo il berretto e la sciarpa rossi; i Nicolotti, invece, il berretto e la sciarpa neri. Nulla si sa di 
preciso intorno l’origine di queste fazioni. Chi le fa derivare dalle guerre civili fra quelli d’Eraclea e 
quelli di Jesolo, dopo le qua li gli uni e gli altri vennero a stabilirsi in queste isole. Chi dall’uccisione 
di un vescovo di Castello, avvenuta per opera dei Nicolotti. Il governo alimentava le rivalità dei due 
partiti per avere uomini animosi ed addestrati alle zuffe, e forse per ma ntenere divisi i sudditi in 
modo che, se una porzione si fosse mai sollevata, l’altra fosse pronta a reprimere la ribellione. Ove i 
Castellani ed i Nicolotti cercavano maggiormente di superarsi a vicenda, era nel così detto 
combattimento dei pugni, che sot tentrò alla guerra delle canne, o dei bastoni. Questo combattimento 
si permetteva da settembre a Natale, e facevasi per lo più sopra i ponti, fra i quali avevano la 
preferenza quello di S. Barnaba, di cui ora parliamo, e che perciò fu chiamato «Ponte dei P ugni»,  e 
quello di S. Fosca. I due ponti hanno sugli angoli della piazzetta impresse le orme ove i lottatori 
dovevano posare i piedi, ed uno di essi conservasi ancora «senza bande»,  costume adottato col 
pietoso fine che i combattenti, cadendo facilmente ne ll’acqua, fossero costretti in breve a separarsi, 
e desistere dall’ire. Il combattimento dei pugni continuò fino al 1705, epoca nella quale venne 
severamente proibito. Imperciocché nel 30 settembre di quell’anno il «Ponte dei Pugni a S. 
Barnaba» fu teatro di sanguinosissima lotta, che incominciò colle pugna, e finì coi sassi e coltelli. 
Tanto v’erano intenti i popolani che, essendosi sviluppato un fiero incendio nel monastero di S. 
Girolamo, niuno volle spiccarsi per estinguerlo, e fu d’uopo che un prete di  S. Barnaba uscisse fuori 
con un crocifisso in mano per dividere i combattenti. Negli ultimi tempi della Repubblica i 
Castellani ed i Nicolotti erano costretti a limitarsi a gare ed esercizii meno crudeli, come le «Forze 
d’Ercole»  e le «Regate».  
P  indice  
Punta . Così chiamasi ogni estremità del terreno verso le acque della Laguna.  
P  indice  
Purità (Ramo della)  a S. Barnaba.  
V’ha chi crede che questo nome d ipenda dalla linea dei patrizii Marcello, soprannominata «dalla 
Purità» pei costumi pudichi d’un Andrea figlio di Giovanni, morto nel 1600. Ed invero sappiamo 
che i Marcello possedevano stabili in parrocchia di S. Barnaba. Altri pretendono invece che qui c i 
fosse un altarino sacro alla B. V. della Purità.  
P  indice  
Puti (Calle dei)  o Terrazzera  a S. Barnaba.  
Un «Zamaria di Putti squerariol»  notificò nel 1566 di possedere in parrocchia di S. Barnaba una 
casa, ove abitava, ed una quarta parte d’altra casa vicina con beni sotto Monselice.  
Per la seconda denominazione vedi Terrazzera  (Calle).  
P  indice  
 
Q  
 
Quartier (Calle, Corte  di) a S. Giuliano.  
Sono chiamate negli Estimi «Calle»  e «corte di Ca’ Quartier».  Nella «Mariegola»  della «Scuola di 
S. Cristoforo all’Orto»,  che incomincia dal 1377, ed arriva al 1546, figura qual confratello un 
«Zuane di Quartieri»,  che anteriormente er a ascritto alla Scuola di Carità, come si ritrae da una 
delle «Mariegole»  di quel pio sodalizio (an. 1353 -1371).  
Abbiamo memoria di un Marino di Quartieri, che, trovandosi alle nozze del N. U. Donato Michiel, 
e vedendo che Chiara moglie del N. U. Marco Sal amon da S. Maria Formosa aveva incespicato 
uscendo dal ballo, le gridò contro: «al collo!» con altre ingiuriose parole al di lei indirizzo. Perciò fu 
condannato, con sentenza contumaciale 24 marzo 1389, a tre mesi di carcere ed a non potere per 
dieci anni,  vita durante di essa Chiara, farsi vedere nelle contrade finitime alla di lei abitazione.  
Anche la «Calle Gregoriana»  alla Madonna dell’Orto è detta «del Quartier».  Vedi Gregorina 
(Calle) o del Quartier . 
Q  indice  
Querini (Campiello, Ponte)  a S. Maria Formosa.  
Dal palazzo che apparteneva alla famiglia Querini, e precisamente al ramo di essa soprannominato 
«Stampali a» perché un «Zuane Querini»,  bandito da Venezia nel 1310 per la congiura di Bajamonte 
Tiepolo, andò a Rodi, e comperò l’isola di Stampalía, che rimase nei suoi discendenti fino al 1537, 
in cui Barbarossa, capitano dei Turchi, ridusse in suo potere tutte l e isolette dell’Arcipelago, 
eccettuata Tine. Fino dal 1350 noi troviamo nelle «Genealogie»  di Marco Barbaro un «Fantin 
Querini» (che è il figlio del suddetto «Zuane» ) «Signor di Stampalia»,  domiciliato in parrocchia di 
S. Maria Formosa. E tre Querini da S.  Maria Formosa furono fra gli estimati del 1379.  
La famiglia Querini, che diede il nome ad altre strade di Venezia, discende, se badiamo ai cronisti, 
dalla gente Sulpizia di Roma, chiamata anche Galbaja, o Galbana, e celebre per aver prodotto Galba 
imperat ore. Si crede che, all’epoca delle sanguinose proscrizioni dei Triumviri, abbandonasse Roma 
per Padova, donde alla venuta d’Attila passasse a Torcello, e finalmente a Rialto nei primissimi 
tempi. Tribuni antichi, ed i due dogi padre e figlio, Maurizio e Gi ovanni Galbajo, il secondo dei 
quali ebbe per collega un altro Maurizio suo figlio, nobilitarono, come vuolsi, questa famiglia. Il 
certo si è che uscirono dal suo seno molti dignitari della Chiesa, molti magistrati, e molti valorosi 
guerrieri. Sono degni d i speciale ricordo fra questi ultimi Ottone che combatté a fianco d’Enrico 
Dandolo nell’impresa di Costantinopoli, ed ebbe in possesso l’isole di Nixia, Paros, e Santorino; 
Leonardo che si distinse contro Federico II imperatore, e nel 1238 liberò Costantin opoli 
dall’assedio; Marco che fece parte della crociata contro il tiranno Ezzelino e nel 1255 acquistò il 
luogo delle Papozze da Tealdin Papozzo, ferrarese, laonde i suoi discendenti si chiamarono 
«Querini dalle Papozze»;  Nicolò generale contro i Ferraresi  nel 1308; Marco, detto della «Ca’ 
Mazor»,  uno dei capi, ed anzi si può dire il principale sostegno della congiura di Bajamonte 
Tiepolo, che nel 1310 trovò la morte in «Piazza S. Marco»  sotto il ferro di Marco Giustinian; un 
altro Marco, chiamato dal Capel lari «capitano invittissimo, et formidabile flagello della superbia 
ottomana» , che fu uno degli eroi alle Curzolari nel 1571. E qui, poscia che abbiamo toccato le 
guerre sostenute dai Veneziani contro i Turchi, dobbiamo fermarci nel tessere tutte le prodez ze che 
in ogni occasione vennero da essi operate. Termineremo col far menzione piuttosto d’un altro 
genere di gloria, che procacciò all’indicata famiglia, in tempi da noi meno lontani, Angelo Maria, 
cardinale e distinto letterato.  
Il Sanudo nei «Diari»  fa cenno più fiate del palazzo Querini Stampalia a S. Maria Formosa, 
raccontando come nel 3 gennaio 1525 M. V. la compagnia della Calza, detta dei Valorosi, vi 
celebrò una bella festa per le nozze d’una Querini con Francesco Mocenigo; come un’altra festa vi 
fu data il 27 marzo 1530 dall’altra compagnia, detta dei Floridi, per onorare il marchese di 
Monferrato; come finalmente una terza festa vi ebbe luogo il 18 maggio 1533, essendo signore della 
compagnia dei Cortesi Agostino Querini q. Giovanni.  
Ai tempi del Governo Provvisorio di Venezia, abitando il piano superiore di questo palazzo il 
patriarca di Venezia Jacopo Monico, ed essendo corsa voce che egli con vari nobili avesse innalzato 
un’istanza per la capitolazione della città agli Austriaci, una turba di ge nte sobillata invase il 3 
agosto 1849 il di lui appartamento, né ritrovando il prelato, devastò il piano inferiore, solito ad 
essere abitato dal conte Giovanni Querini Stampalia, cagionandogli non piccolo danno. Giovanni 
Querini morì il 25 maggio 1869, ave ndo prima, cioè il giorno 11 dicembre 1868, in atti del notaio 
Daniele Gaspari, fatto il proprio testamento, col quale istituì erede universale la Fondazione 
Scientifica, che volle stabilire col nome di «Fondazione Querini Stampalia».  Quindi il palazzo 
Querini a S. Maria Formosa, ricco di scelta biblioteca, di quadri, medaglie ed altre antichità, è 
aperto oggidì ai visitatori con apposite stanze da studio, fornite dei migliori periodici italiani e 
stranieri.  
La famiglia Querini Stampalia si estinse nel 1886 . 
Q  indice  
Quintavalle (Squero o Campazzo, Campazzo, Fondamenta di)  a San Pietro di Castello.  
La famiglia Quintavalle, chiamata anticamente pur anche Marturio, trasmigrò da Padova in Istria, e 
poscia a V enezia nel 430. Ebbe la podestà tribunizia, e da un antico strumento stipulato nel 680, si 
ricava che fino d’allora apparteneva al Consiglio. Produsse nell’880 un Pietro, patriarca di Grado, 
nel 955 un altro Pietro vescovo di Venezia, e nel 1220 un Bernard o, compagno di San Francesco. Si 
legge in un’antica cronaca che i Quintavalle «furono li primi che edificarono le stanze a Castello 
dove ora se chiama Quintavalle». Ed in un’altra che essi «fecero edificar tutte le case nell’ultima 
isola di Castello, et di edero il nome a detta isola di Quintavalle, il che fecero per lasciar memoria 
della sua famiglia».  I Quintavalle vennero esclusi al chiudersi del M. C., ma vi furono riammessi 
nel 1310 in un Lorenzo, che pur esso era da S. Pietro di Castello. Una parte di questa famiglia, 
rimasta a Venezia, si estinse nel 1328; un’altra, passata nelle colonie di Candia, si estinse invece nel 
1582.  
Q  indice  
 
R 
 
Raspi o Sansoni (Ponte)  a S. Cassiano.  
Giace frammezzo al pal azzo Raspi, di cui nell’articolo antecedente, ed alle case che erano possedute 
dalla cittadinesca famiglia Sansoni. Vedi Sansoni  (Calle, Campiello dei).  
R  indice  
Regina (Calle , Ramo Calle della)  a San Cassiano.  
Qui nacque nel 1454 la celebre Catterina Cornaro, che impalmata da Jacopo di Lusignano divenne 
regina di Cipro. È noto come, rimasta vedova, cedesse nel 1489 il regno alla Repubblica, 
riportandone in cambio (meschino ca mbio invero!) il Castello d’Asolo sui colli trivigiani. Colà 
circondossi d’una piccola corte, primo ornamento della quale era l’eruditissimo Pietro Bembo. 
Senonché, al tempo della lega di Cambrai, per isfuggire i pericoli della guerra, ritirossi a Venezia 
nella magione dei suoi padri, ove morì nel 1510, in età di 56 anni. Fu sepolta nella chiesa dei SS. 
Apostoli, donde nel 1663 venne traslocata in quella di San Salvatore, essendosele eretto apposito 
monumento, lavoro di Bernardo Contin. In palazzo Corner De lla Regina si fecero varie feste, fra cui 
una il 13 febbraio 1499 M. V. per le nozze d’una damigella della Corner con un Rambaldo Avogaro 
da Treviso: una seconda nel 3 settembre 1505 per le nozze d’una nipote della Corner con Carlo 
Malatesta, fratello di P andolfo già signore di Pesaro, una terza finalmente il 10 febbraio 1508 M. V. 
per le nozze d’un’altra nipote della Corner con un conte Brandolin di Valmarino. Più non esiste 
però l’antico palazzo in cui nacque, e morì Catterina. Quello che ora si scorge fa bbricossi sull’area 
dell’antico l’anno 1724, per opera dell’architetto Domenico Rossi. Esso fu donato da Catterino 
Corner, ultimo rampollo di questo ramo, al pontefice Pio VII, che lo cesse dipoi ai pp. Cavanis, 
fondatori delle Scuole di Carità. Da essi lo  acquistò il Municipio per istabilirvi il Monte di Pietà.  
Quanto alla famiglia Cornaro, o Corner, vedi Corner  (Calle).  
Regina (Sottoportico e Corte della)  a San Bartolammeo.  
È probabile che qualche bottega, avente l’ingresso po steriore in questa Corte e respiciente col 
prospetto la via che mette al «Ponte di Rialto»,  portasse anticamente l’insegna della «Regina».  Un 
«bombasèr alla Regina»  stanziava in parrocchia di S. Bartolammeo nel secolo trascorso.  
R  indice  
Regina d’Ungheria (Campiello della).  
R  indice  
Renier (Calle)  a S. Pantaleone.  
Da Ragusi la famiglia Reniero, o Renier, venne a Venezia l’anno 1092. Assunta da bel princi pio al 
Consiglio, ne rimase esclusa nel 1297, e solo nel 1381 vi fu riammessa dopoché Nicolò Renier, 
«patron de nave»,  pagò soldati, e fece altre offerte alla Repubblica nella guerra contro i Genovesi. 
Egli era da S. Pantalone, il che può far sospettare ch e fino da quell’epoca la di lui famiglia abitasse 
nella calle da noi illustrata, ove per certo avea stanza nel 1661, nel qual anno troviamo segnata in 
quella situazione la «casa propria et habitata dal N. U. Alvise Renier».  Senza contare gli uomini 
illustr i che anche questa famiglia in tempi antichi diede alla patria, ricorderemo Paolo Renier, 
penultimo doge di Venezia, uomo facondo ed erudito, sotto il quale Angelo Emo fece per l’ultima 
volta risuonare i mari del nome veneziano. Nipote del doge Paolo fu Gi ustina Michiel, una delle più 
illustri donne che possano vantare i tempi moderni.  
Il ramo della famiglia Renier di S. Pantaleone, che pure è detto dal «Ponte di ca’ Foscari»  perché la 
facciata del suo palazzo, ora distrutto, corrispondeva a tal ponte, si e stinse nel 1831 in Bernardino q. 
Alvise, che, eletto nel 1797 Deputato all’interna custodia della città, seppe, nella notte dal 12 al 13 
maggio, con l’arresto di alcuni tumultuanti, e collo sparo di tre pezzi d’artiglieria dal Ponte di 
Rialto, fermare il s accheggio, che minacciava di estendersi a tutta la nostra città.  
R  indice  
Renier (Calle)  o del Pistor  a S. Margherita.  
Nella Calle «di Ca’ Renier»  a S. Margherita la Descrizione della contrada pell’anno 1740 pone il 
«palazzo proprio per uso del N. U. Daniel Renier».  Egli apparteneva ad un altro ramo della 
famiglia rammentata nell’articolo precedente. Il palazzo, ora ridotto a semplice casamento, non 
conserva di antico che una bella porta archiacuta.  
Per la seconda denominazione vedi Pistor  (Calle e Ponte del).  
R  indice  
Rialto Nuovo (Campo di).  Il tratto, che chiamasi «Rialto Nuovo»,  giace a tergo della chiesa di S. 
Giovanni Ele mosinario, e trasse il nome dall’essere stato arricchito di fabbriche più tardi dell’altro 
tratto vicino alla chiesa di S. Giacomo. Narra il Sansovino che il terreno, poscia chiamato «Rialto 
Nuovo» , era anticamente di proprietà della famiglia Aurio, e che Tito e Pietro di questa famiglia ne 
fecero dono alla Repubblica l’anno 1097.  
R  indice  
Riccardo Selvatico (Campiello).  
R  indice  
Rio Marin (Fondamenta)  a S. Simeone Profeta.  
È una delle due fondamente, o rive, che costeggiano il «Rio Marin»,  e da esso prende il nome. Vedi 
Marin  (Rio).  
Sopra la «Fondamenta Rio Marin»,  e precisamente in una casa del procuratore di S. Marco 
Contarin i, appigionata ad un Colombo, tenevano sullo scorcio del secolo passato i «Liberi 
Muratori»  le loro occulte congreghe. La loggia venne scoperta il 6 maggio 1785, e corrono due 
versioni sul modo dello scoprimento, riportandone una il Mutinelli («Memorie deg li ultimi 
cinquanta anni della Repubblica Veneta») ed un’altra il Dandolo («La caduta della Repubblica 
Veneta, ed i suoi ultimi cinquanta anni»).  
R  indice  
Rio Marin (Fondamenta) o dei Garzotti  a S. Simeon e Profeta.  
È la fondamenta posta di faccia a quella di cui si fa cenno nell’articolo antecedente. Il secondo 
nome le proviene da certi lavoranti i quali garzavano i panni, cioè loro sollevavano il pelo con 
quella specie di pannocchia, o testa spinosa, det ta «garzo»  («cardo»). Anticamente essi trovavansi 
uniti ai «Cimadori»,  avendo scuola sopra questa fondamenta, dedicata a S. Nicolò, ma poscia si 
separarono, erigendo scuola a parte sotto il patrocinio dell’Annunziazione nella prossima chiesa di 
S. Simeon G rande. Vedi la «Cronica»  del Pacifico (edizione del 1697) e la «Guida»  del Coronelli 
(edizione del 1700). Nella chiesa suddetta essi costrussero un altare con pala di Palma il Giovane, 
rappresentante nostra Donna Annunziata e la Trinità, e colla iscrizione : Altar Della Scuola Et Arte 
Degli Garzoti MDCXI. Dirimpetto pure costrussero due arche marmoree coll’anno MDCXIII, e 
coll’immagine del «garzo».  I «Garzoti»,  cogli «Argagnoti»  (accotonatori di panni), ascendevano 
verso la fine del secolo scorso al numero d i novanta, e concorrevano al pagamento delle gravezze 
unitamente ai mercanti di lana, sebbene questi in loro confronto potessero servirsi pei lavori d’altre 
persone col solo contribuire una tassa d’annui ducati 92 a beneficio dei danneggiati. L’arte di cui  
parliamo venne soppressa nel 1787.  
«Dei Garzoti»  chiamasi anche un prossimo ponte, altrimenti chiamato «Cappello»  da un palazzo di 
questa famiglia, che in origine apparteneva ai Bragadin, e poscia ai Soranzo. Vedi Cappello  (Ponte) 
o dei Garzoti . Che poi in questi contorni fiorisse l’arte della lana, lo provano le varie denominazioni 
stradali attinenti all’arte suddetta. Vedi Lana  (Campo della),  Gradisca  (Campo ecc.) e Tedeschi  
(Campo dei).  
R  indice  
Rio Terrà . Specialmente in questi ultimi tempi (e forse con troppa frequenza) s’interrar ono molti 
rivi, e le strade che ne risultarono presero il nome di «Rio Terrà».  
R  indice  
Riva .  
Vedi Fondamenta . 
Riva (Sottoportico e Corte)  a San Marco, in «Procuratia».  
Nella «Temi Veneta»  pell’anno 1796 tu vedi un ramo della patrizia famiglia Riva, o Da Riva, 
domiciliato nelle «Procuratie Vecchie» , nell’antica parrocchia di S. Geminiano. Un Giovanni Da 
Riva, uscito da questa famiglia, trasmigrata da Belluno a Jesolo, e qu indi a Venezia nei primi tempi, 
riscontrasi fra quei nobili che nel 1122 sottoscrissero al privilegio concesso dal doge Domenico 
Michiel alla città e contrada di Bari. Un Raffaele Da Riva, frate domenicano, fu vescovo di Curzola, 
e quindi nel 1610 di Chiog gia. Un Giacomo Da Riva, capitano delle navi nella guerra di Candia, 
dopo essersi posto ai Dardanelli per impedire l’uscita da quello stretto all’armata ottomana, 
attaccolla nel porto di Fochies, riportandone segnalata vittoria. Egli aveva concepito l’ardi to 
progetto di penetrare con una flotta nel Bosforo e bombardare la stessa Costantinopoli, al che non 
accondiscese il Senato onde non esporre a tanto rischio la preziosa vita dei suoi figli. Anche Carlo e 
Faustino Da Riva, nipoti del citato Giacomo, brilla rono nella guerra contro i Turchi.  
R  indice  
Rizzo (Calle, Ramo Calle) a S. Cassiano.  
Dalla cittadinesca famiglia Rizzo, che si chiamava anche Bonrizzo, vantando per capostipite uno 
dei Bon, soprannominat o «riccio»  per la lunga ed inanellata sua chioma. Una parte della suddetta 
famiglia rimase del Consiglio nel 1297 e si estinse in un Maffeo nel 1334. Un’altra, che è quella di 
cui favelliamo, esclusa dal Consiglio e passata fra i cittadini originarii, prod usse un Angelico, 
canonico regolare di San Salvatore e dotto teologo, il quale morì nel 1588, nonché un Alessandro, 
celebre pei suoi studi alchimistici, decesso nel 1615. I Bonrizzo cittadini abitavano, come riferisce il 
Codice 27, Classe VII della Marcian a, «a San Cassan in casa propria».  
In prossimità vi è anche la «Calle dietro Carampane o Rizzo».  Vedi Carampane  (Calle ecc.delle).  
Rizzo (Calle)  a S. Girolamo.  
«Laura Rizzo fo de m. Zuane»  notificò nel 1514 «case 5 in la con trà de S. Marchuola, per mezzo»  
(di faccia) «la giexia de S. Hieronimo»  in virtù della donazione di «D. Isabetta» sua sorella, che le 
aveva acquistate «pel testamento di M. Andrea Donado da la tela, suo barba».  Questa «Laura Rizzo 
r.ta Antonio»  anche nel 1 537 notificò coi figliuoli case a S. Girolamo, una delle quali appigionata a 
«Z. Batta Rizzo avvocato».  Essa possedeva altre case a S. Barnaba, un palazzo a San Tomà, ove 
abitava «m. Marco Zantani»,  e beni sotto Zero nella Trivigiana. La famiglia Rizzo, di  cui qui si 
tratta, era quella che portava nello stemma il riccio, o porco spino, colle rose sottoposte, che aveva 
tomba in chiesa dei Frari, e che produsse quel Zaccaria, nato, secondo i registri dell’ «Avogaria»,  
nelle «sue case a San Gerolamo, contrada d e S. Marcuola» , ed approvato cittadino originario il 19 
settembre 1608.  
In «Ca’ Rizzo»  a S. Girolamo, ove abitava il duca Annibale Moles, ritrovaronsi incenerite, il primo 
febbraio 1731 M. V., Elena Scorle, governante del duca, e Laura, moglie di Pietro Ma ttiuzzi, venuta 
di notte a tenerle compagnia in assenza del padrone.  
R  indice  
Rosa (Calle larga)  a S. Nicolò.  
Un «Lodovico Rosa»  notificò nel 1740 di possedere «alcuni beni dotati di ragione della madre 
Catterina Formenti in Arzere a San Nicolò, e Santa Marta».  
Rosa (Ramo, Ramo Calle della) a S. Cassiano.  
Anche queste strade, secondo il Gallicciolli, ricordano una famiglia Rosa. Noi, scorrendo alcuni 
antichi documenti nell’Archivio Notarile, abbiamo ritr ovato una carta di ricevuta che un « Nicolaus 
de Ruosa a daghis de confinio S. Cassiani»  fece il 5 novembre 1388, in atti d’Andriolo Cristian, ad 
un ser Giovanni Maurica di Candia, per la parte che gli spettava nella vendita di 96 daghe, ed 80 
coltelli. Nic olò apparteneva a quella famiglia Rosa, o Ruosa, cittadinesca, che produsse un 
Giovanni secretario di molto valore, ed altri soggetti onorevoli nei maneggi pubblici e privati. Il 
Ziliolo incomincia l’albero di questa famiglia appunto da questo Nicolò, venu to a Venezia da 
Chioggia nel 1380.  
In «Calle della Rosa», a S. Cassiano, abitava quella Catterina Fabris, o Degli Oddi, celebre per 
iscostumatezza e fattucchierie, la quale nel 1749 ebbe un processo per parte degli «Esecutori contro 
la Bestemmia» , rammenta to dal Mutinelli nelle sue «Memorie storiche degli ultimi cinquanta anni 
della Repubblica Veneta»,  nonché da M. Armand Baschet: «Les Archives de la Sérénissime 
République de Venise».  
Rosa (Ramo ecc.)  a Castello.  
Vedi Rosina . 
R  indice  
Rota (Corte)  ora Campana  presso la «Calle del Rimedio».   
Lesse il Cicogna sopra la casa qui posta al N. A. 4702 la seguente iscrizione: Restaurate da D. 
Bortolo Rota 1680. Un Bartolammeo Rota, che nei traslati di beni è detto «fattor»,  possedeva infatti 
in questa epoca quattro case in «Calle del Rimedio»,  in parrocchia di S. M. Formosa.  
La «Corte Rota»  è detta anche «Campana»  perché gli stabili in essa situati sono oggidì posseduti 
dalla nobile fami glia Campana, originaria dal comune di Campana nella Corsica. Fu di questa 
famiglia quell’Andrea Campana, morto il 6 gennaio 1855, la cui abilità nella medicina, e 
specialmente nel trattare il ferro chirurgico, venne ben conosciuta ed apprezzata dai Venezi ani. Ed il 
figlio di lui Bartolomeo, senatore del regno d’Italia, qui pure morì nel 1887.  
R  indice  
Rota (Calle).  
Vedi Rotta . 
R  indice  
Rotta (Calle, Ramo Calle)  alla Carità.  
Leggasi «Rota»,  cognome di patrizia famiglia, che in questa calle aveva il suo palazzo respiciente 
colla semplicissima facciata il «Canal Grande».  Esso, sotto il nome di palazzo Rota, trovasi inciso 
nella r accolta del Coronelli, e viene pur anche nominato da Nicandro Jasseo nel suo poema: 
«Venetae Urbis Descriptio».  Sul pozzo della corte interna ha scolpita tuttora l’arma dei Rota. Poscia 
passò in mano dei Brandolin pel matrimonio, avvenuto nel 1750, fra Mar ia figlia di Francesco Rota, 
e Girolamo Brandolin.  
Vuolsi che la famiglia Rota abbia avuto l’origine in Milano donde trasmigrò a Bergamo. Per molte 
benemerenze ottenne dai prìncipi onorevoli privilegi e, venuta a Venezia, fu ammessa nel 1685 al 
M. C. nelle  persone dei fratelli Francesco e Gregorio con discendenti. Francesco Rota aveva prima 
esercitato in Venezia con molto onore l’avvocatura, ed un suo figlio, di nome Valerio, fu vescovo di 
Belluno.  
Rotta (Calle Corte, Corte)  a S. Severo.  
Per queste, ed alt re strade del medesimo nome, vedi Rotto  (Campazzo).  
In questa corte, parte della quale era sottoposta alla parrocchia di S. Giovanni Nuovo e parte a 
quella di S. Severo, abitava e possedeva case nel 1661 l’architetto Baldassare L onghena q. 
Melchisedech. Egli qui fece testamento il 15 maggio 1681 in atti Domenico Garzoni Paolini, e vi 
morì il 18 febbraio 1681 M. V. come dalla seguente annotazione mortuaria: «18 febbraio 1681. Il 
Sig. Baldassare Longhena Protto d’anni 85 da febre e catarro mesi 8; m.co Marcobruni: farà sep.r 
il S.r Baldassare Garlotti con cap.o - S. Zuane novo».  
R  indice  
Ruga Bella.  
Vedi Bella . 
R  indice  
Ruga Giuffa  (Fondamenta dietro, Ponte di)  a S. Maria Formosa.  
Il Gallicciolli lasciò scritto essere «Giuffa»  corruzione di «Ziulfa»,  avendo qui abitato i mercatanti 
armeni, venuti da Julfa, sobborgo d’Hispahan, donde vennero scacciati da Schach -Abas re di Persia. 
Considerando altri che la strada di cui parliamo si trova sempre nommata nelle antiche carte non 
«Ruga Giuffa»,  ma «Ruga Gagiuffa»,  e che con ciò perde del suo valore l’etimologia proposta dal 
Gallicciolli, dissero dipendere il no me da una fiera pestilenza qui sviluppatasi chiamata gagiuffa.  
Noi però, avendo sott’occhio un documento del 1283, estratto dal Capitolare dei «Signori di Notte»  
contro «gagiuffos»,  fossero essi maschi o femmine, che andavano per Venezia «decipiendo gentes , 
fingendo se esse divinos, vel herbarios, et accipiendo helemosinas hospitalibus, monasteriis, et aliis 
pauperibus et bonis personis cum calicibus, anchonis, pueris parvis, et aliis deceptionibus, 
simulando se esse hospitalarios, et bonas personas, et deb iles»  ecc., pensiamo in quella vece che la 
«Ruga Gagiuffa»,  ora «Giuffa»  a S. Maria Formosa, insieme alla «Ruga Giuffa S. Apollonia»,  che 
stendesi dal «Ponte di Canonica»  al «Campo dei SS. Filippo e Giacomo»,  siensi così denominate 
perché fossero sede in a ntico di tali impostori.  
Ci avvisa il ch. dott. T. Elze, che il vocabolo «gajufus»  deriva dal dalmato «gejupka»,  significante 
in questa lingua «zingano»,  sotto il qual titolo fu più volte nel secolo XVII pubblicata una epopea 
dalmata in Venezia. Di qua pro babilmente nacque anche il nostro vocabolo italiano «gaglioffo».  
Celio Malaspini in una delle sue «Novelle»  parla del «ponte di S. Maria Formosa che passa in ruga 
gaglioffa».  
R  indice  
Rùsolo o Canova (Cam po) a S. Gallo.  
Vuolsi che «Rusolo»  sia corruzione di «Orseolo»  pegli stabili che fino da tempi antichissimi qui 
aveva la famiglia Orseolo. Ed invero dicono gli scrittori che anche oltre la valle Grassabò una 
striscia di terra denominossi «Argine»  o «Camp o Rusolo»,  per le possessioni di questa famiglia. 
Errano poi molti nel sostenere che il campo di cui parliamo ebbe il nome di «Rusolo»  soltanto 
dopoché nel 1581 vi si trasportò l’ospitale fondato dal santo doge Pietro Orseolo I presso il 
campanile di S. Ma rco, poiché anche in antecedenza veniva così appellato, come consta dalla 
convenzione fatta il 10 ottobre 1581 dai Procuratori «de Supra»  col priore dell’ospitale pel trasporto 
del medesimo. Vedi Todeschini: «Della dignità dei Procuratori di S. Marco»  ecc. (Classe VII, Cod. 
612 della Marciana, Cap. VII, Doc. 67). Il Sanudo inoltre nei suoi «Diari»  nota che il 25 gennaio 
1512 M. V. si fece una «caza di tori in Campo Rusolo».  
La famiglia Orseolo venne dall’Alemagna a Torcello, e quindi a Venezia nei primi tem pi. Fra i tre 
dogi che produsse, tiene il primato per santità Pietro Orseolo I, eletto nel 976 dopo l’uccisione di 
Pietro Candiano IV. Egli riedificò a sue spese il tempio dell’Evangelista col palagio ducale, e fondò 
in Rialto numerosi alberghi pei poveri pellegrini, ai quali del suo somministrava il vitto. Faceva 
sperare a tutti un ottimo governo, quando, annoiato dall’intestine discordie e dalle grandezze 
mondane, fuggì nel 978 celatamente da Venezia con Guerino, abate di S. Michele di Cussano nella 
Guasc ogna. Drizzatosi verso quel monastero ed arrivatovi, in breve vestì la cocolla, e dopo parecchi 
anni spesi nella pratica della virtù passò ad altra vita. Canonizzato nel 1731, si portarono tosto dopo 
alcune di lui reliquie a Venezia, dono di Luigi XV re di  Francia, le quali in argentea cassetta sono 
riposte nel Tesoro di S. Marco. La famiglia Orseolo mancò fra noi nel 1032 in un Domenico, che, 
avendosi voluto intrudere nel principato, dovette, non appena trascorsi tre giorni, prendere co’ suoi 
parenti la vi a dell’esilio.  
Il «Campo Rusolo»  è detto anche «Canova»,  essendo morto in una casa qui situata Antonio Canova, 
come appare da lapide affissa alla muraglia. La casa suddetta apparteneva al caffettiere Francesconi, 
soprannominato Florian, e spesso Canova, ve nendo nella nostra città, andava ad abitarvi, legato 
com’era in amicizia, fin da giovanetto, col padrone della medesima. Anche sul declinare dell’anno 
1822, quando il sommo scultore cadde ammalato in Possagno, e si fece trasportare a Venezia, elesse 
di alb ergare presso la famiglia del Florian, già defunto, ma, aggravatosi il male che lo affliggeva, 
soggiacque anch’egli la notte del 13 ottobre dell’anno medesimo al comune destino.  
R  indice  
Rabbia (Calle del la) a San Leonardo.  
È popolar tradizione che questa via traesse il nome dall’avervi infierito più rabbiosamente che in 
altre vie della contrada la peste una delle varie fiate ch’essa venne a desolare Venezia. Noi però 
crediamo piuttosto che qui abitasse, o possedesse stabili, la cittadinesca famiglia Rabbia, della quale 
troviamo le memorie seguenti. Un Francesco Rabbia, mercadante, aiutò nel 1374 Lucia Tiepolo a 
fondare in Cannaregio la chiesa ed il monastero del Corpus Domini. Un Paolo Rabbia, pur esso 
mercadante, assalito nel 1421 da fiera burrasca nel Quarnero, salvò la nave ove ritrovavasi 
raccomandandosi alla reliquia della SS. Croce, che veneravasi nella Scuola di S. Giovanni 
Evangelista. Così racconta il libro più volte ristampato col titolo: «Miraco li della Croce Santissima 
della Scuola di S. Giovanni Evangelista».  Marin Sanudo finalmente riferisce che il 18 febbraio 
1508 M. V. «si fece festa etiam in Cannaregio per le nozze del fio di Fazio Tomasini in una 
Rabbia».  
R  indice  
Racchetta (Calle, Sottoportico, Rio della)  a Santa Catterina.  
La Descrizione della contrada di S. Felice pel 1661 pone in questa calle, chiamata allora «Calle 
Longa tra S. Felice e S. Caterina»,  il giuoco «di Racchetta, tenuto da Zuane Spinola».  Ed un 
manoscritto della Marciana ricorda che il ceto civile radunavasi per giocare alla racchetta in «Calle 
dei Botteri»  a S. Cassiano, oppure in «Birri»,  ed il basso popolo nella «calle lunga tra S. Felice e 
Santa Catterina».  
La racchet ta, o lacchetta, è uno strumento col quale si gettano in alto le palle. In questo giuoco si 
esercitavano specialmente le «Compagnie della Calza»,  che erano alcune società di gentiluomini, 
od altre persone ben nate, sorte nel secolo XV, allo scopo di divert irsi, massime in tempo di 
carnovale, e così dette dal costume d’indossare calzoni (anticamente pur «calze»  appellati) con una 
gamba, differentemente dall’altra, divisata a più colori, e coll’impresa della compagnia, ricamata 
talora in oro, perle e pietre p reziose.  
R  indice  
Raffineria (Corte e Calle della)  a San Cassiano.  
Ricorda il Gallicciolli che qui esisteva un laboratorio per raffinare lo zucchero. Nel 1713 esso era 
condotto da un Francesco Astori.  
Il primo a fondare raffinerie di zucchero in Venezia fu un Rodrigo di Marchiano portoghese nel 
1598. Quest’arte formava un colonnello di quella degli «Spezieri da Grosso»,  ed era come singolare 
e propria dei Veneziani. Essa decadde in Venezia quando incominc iò ad introdursi in Ancona, 
Trieste ed altre città. Però nel 1773 aveva ancora fra noi sette officine.  
R  indice  
Ragusei (Calle, Calle e Ponte, Ponte dei)  ai Carmini.  
Riferisce il Cod. 351, Classe VII del la Marciana, che la famiglia Raguseo venne da Ragusi, e che 
«stava ai Carmini nella calle detta dei Ragusei. Di questa è stato m. Giorgio famoso d.r e let.r in 
Padova». Osserviamo però che fino dal 1319 un «Marin Raguseo marcer»,  confratello della scuola 
di S. Maria della Misericordia, era domiciliato in contrada dell’Angelo Raffaele, a cui la «Calle»  ed 
il «Ponte dei Ragusei»  erano soggetti.  
R  indice  
Ramo . «Son detti rami»,  dice il Berlan, «quelle viuzze che si staccano da una via maggiore, e 
spandonsi appunto come rami dall’albero».  Questa denominazione trovasi spessissimo unita ad 
altre, come «Ramo Calle», «Ramo Corte», «Ramo Fondamenta»,  ecc. 
R  indice  
Raspi (Calle, Ramo)  a San Cassiano.  
Da Mantova la famiglia Raspi si trapiantò a Bergamo nel 1209 ove ottenne quella nobiltà. Venuta 
nel 1360 a Venezia, si diede ad esercitare la mercatura, accumulando non poche ricchezze. Il 
manoscritto marciano intitolat o: «Cronaca di 46 famiglie di Cittadini Veneziani»  (Classe VII, 
Codice 341), dopo aver fatto parola di Pasqualino Raspi, soggiunge: «Dell’anno poi 1622, 7 Marzo, 
si vede al Collegio dei X Savii il detto Pasqualino traslatar dal nome di Z. Antonio Bettinell i la casa 
grande de stazio, situata nella contrada di S. Cassano, sopra il ponte detto dei Sansoni, per 
acquisto 10 Decembre 1620, atti Girolamo Brinis N. V. qual servì poscia, e tuttora serve per 
abitazione di questa discendenza di ca’ Raspi».  Giunto l’an no 1662, Giammaria Raspi, figliuolo di 
Pasqualino, mediante il solito esborso di 100 mila ducati, venne ammesso al Maggior Consiglio.  
R  indice  
Raspina (Calle)  all’Angelo Raffaele, in «Fossa Capara».  
Legg asi, come negli Estimi, «Ruspina».  Un «Bernardo Ruspini»  il 30 luglio 1614 traslatò in ditta 
propria da quella di «Marchiò e sorelle di Cortesi casette n. sette, poste in contrà del Anzolo 
Raffael, in Fossa Capara, in lui pervenute in virtù de comp.da fatt a nelli atti de Anz.lo di Schietti 
Nod.o Ve.to sotto dì 13 Apl. 1611».  Fabbricò poscia nella stessa situazione, sopra un «pezzo di 
terren vacuo», altre quattro case, che notificò ai X Savi il 1° giugno 1615. Egli probabilmente 
apparteneva a quella famiglia  Ruspini, la quale, venuta da Bergamo, godeva la cittadinanza 
originaria, ed aveva tombe nelle chiese di Santa Maria Gloriosa dei Frari e di Sant’Alvise.  
R  indice  
Rasse (Calle delle)  a San Provolo.  
La ra scia, o rassa, è un panno di lana ordinaria col quale si coprono le gondole, così chiamato dal 
regno di Rascia (oggidì Servia) donde provenne. Che qui se ne facesse spaccio fino agli ultimi anni 
della Repubblica, lo prova un manifesto stampato sullo scorci o del secolo decorso, con cui 
Giovanni Barich, capo maestro dei tintori della Serenissima Dominante, avvisava che chi volesse 
vedere i campioni delle «rasse»  servienti ad uso dei «felzi»  da barca, ed uscite dalla sua tintoria, si 
recasse in «Calle delle Ra sse» all’insegna di San Girolamo, ed all’insegna di Sant’Antonio di 
Padova. Il Sabellico («De Situ Urbis»)  chiama fino dai suoi tempi questa via «Rascianum vicum».  
Sulla «Riva dei Schiavoni»,  e precisamente di faccia la «Calle delle Rasse»,  venne trucidato  nel 
1172 il doge Vitale Michieli II mentre recavasi, secondo il costume, il giorno di Pasqua alla chiesa 
di S. Zaccaria. L’assassino, che fu certo Marco Cassolo, espiò sulle forche il proprio delitto, ed 
avendosi egli nascosto, prima di commetterlo, in al cune case poste in capo alla «Calle delle Rasse»,  
ove, secondo alcuni scrittori, abitava, «fo ruinà»  (dice la cronaca Magno) «quelle caxe, et costituido 
mai non le se possi far de piera, et cussì sono, et fassi de legno, et che lo doxe se farà, no vadi più  
per quella via, ma per S. Filippo e Jacomo, et fo fatto far quelli do ponti de piera, et cussì se 
oserva» . I due Ponti accennati sono quello di «Canonica»,  e quello di «S. Provolo».  
Scrive nei suoi «Annali»  il Malipiero: «El mese de Mazo»  (1498) «se ha de scoverto la peste in 
alguni luoghi della terra, e i proveditori della Sanità ha prohibido la Sensa, ma i Schiavoni no l’ha 
saputo, e son venuti con le sue rasse, e i Lombardi con le sue tele. E intesa tal prohibitione, i son 
andati a la signoria, e alegand o i so gravami, ha suplicà de poder vender per la terra, e son sta 
esaudidi, ma ghe è devedà de vender in calle delle rasse per non far assunanza, e se ha reduto 
verso Santa Maria Formosa, sulla salizà de S. Lio».  
Dalla «Calle delle Rasse»  verso il palazzo  ducale, come pure nell’osterie, che un tempo esistevano 
nella «Piazza», non potevano, per legge del Consiglio dei X, abitare meretrici: «Meretrices non 
habitent a calle rassiae citra versus Palat. neque in hospitiis Plateae»:  Vedi «Decreta Concili 
Decemvi rum» (Codice 84, Classe V dei Latini, presso la Biblioteca Marciana).  
In «Calle delle Rasse»,  in una casa di Francesco Orio, fioriva la stamperia ducale del Rampazzetto, 
che, per avere falsificato un mandato di Collegio col nome del cassiere, e secretario del Collegio 
medesimo, fu il 4 agosto 1616 condannato ad un’ora di berlina, e poscia a tre anni di galera 
continui, come remigante, coi ferri ai piedi. In caso d’inabilità, la pena della galera doveva essere 
permutata in quattro anni di reclusione nella «Prigion Forte».  Egli venne esposto in berlina il dì 9 
agosto dell’anno citato.  
Sante Gariboldi, speziale all’insegna di S. Domenico in «Calle delle Rasse»,  venne decapitato ed 
abbruciato il 30 luglio 1641 per avere abusato di due fanciulli di anni sei. Alcu ni Registri dei 
Giustiziati dicono che l’esecuzione ebbe luogo in «Calle delle Rasse»,  dove «il reo aveva fatto il 
delitto» , ma gli autentici registri criminali insegnano invece che il delitto venne commesso nel 
convento di S. Giobbe, e che il Gariboldi pa tì il supplizio fra le colonne della «Piazzetta».  
In Capo alla «Calle delle Rasse»,  con prospetto sopra la «Riva degli Schiavoni»,  scorgesi un 
magnifico palazzo archiacuto, fondato nel secolo XIV dai Dandolo, e celebre, secondo il Sanudo, 
per le molte fest e che vi si celebrarono, e pei molti nobili personaggi che v’ebbero ospizio. La 
proprietà di questo palazzo andò a poco a poco divisa. Imperciocché porzione di esso venne 
assegnata in dote alle donzelle dei Dandolo, che s’accasarono in altre famiglie, e po rzione ne fu 
comperata nel 1536 dai Gritti. Subentrarono quindi i Mocenigo ed i Bernardo, i primi dei quali, per 
festeggiare le nozze, avvenute nel 1629, fra Giustiniana Mocenigo e Lorenzo Giustinian, fecero 
eseguire in musica nell’appartamento ad essi spe ttante la «Proserpina Rapita»  di Giulio Strozzi, 
uno dei primi drammi musicali eseguiti in Venezia. Nello stesso palazzo si aperse nel 1822 un 
nobile albergo da Giuseppe dal Niel, detto Danieli, il quale, con istrumento 25 febbraio 1824, in atti 
Agostino A ngeri, comperò il secondo piano da Elena Michiel, vedova di Alvise Bernardo, mentre 
più tardi Alfonsina Clement, figlia adottiva del Danieli, unitamente al marito Vespasiano 
Muzzarelli, comperò il primo piano, con istrumento 24 settembre 1840, in atti Paol o Cominciolli, 
da Filippo e Mario Nani eredi Mocenigo. L’albergo fiorisce tuttora.  
R  indice  
Ràvano (Ponte, Calle del)  a Sant’Eustacchio.  
Erra il Gallicciolli nell’affermare che non ebbe esistenza in Vene zia alcuna famiglia Ravano. 
Abbiamo avuto in quella vece più di una famiglia di questo cognome, fra cui quella notissima che 
coltivò l’arte tipografica nel secolo XVI, e che noi crediamo appunto aver dato il nome all’indicate 
località. Troviamo un Pietro R avano, bresciano, stampatore nel 1516; un Vettor Ravano q. Pietro 
stampatore, all’insegna della Sirena, nel 1531, nonché gli eredi di Pietro Ravano nel 1546.  
Una «Rughetta del Ravano»  vi è pure a Rialto, presso S. Silvestro. Un «Gasparo Ravano, sartor»  in 
Rialto, presentò la notifica dei propri beni nel 1537.  
R  indice  
Redentore (Campo del)  alla Giudecca.  
Fiorenza Corner, moglie di Pietro Trevisan, e Teodosia Scripiana edificarono alla Giudecca una 
chiesa dedicata a Santa Maria degli Angeli, ed un prossimo convento, che nel 1541 consegnarono a 
fra’ Bonaventura degli Emmanueli, minor osservante. Questi nell’anno medesimo v’accolse i 
Cappuccini, dei quali vestì l’abito, ma dopoché Bernardino Ochino, loro gene rale, cadde 
nell’apostasia, riassunse l’abito degli Osservanti, e discacciò i nuovi venuti. Essi nel 1546 
fondarono un piccolo convento di tavole in un altro punto della Giudecca, che era chiamato «Monte 
dei Corni», perché colà si depositavano tutte le cor na dei buoi, ed altri animali ammazzati in 
Venezia. Solo nel 1548, atterrato da un turbine il povero ospizio, e morto fra’ Bonaventura, 
ritornarono a S. Maria degli Angeli. Essendo poi stata colpita la nostra città negli anni 1575 -1576 da 
fiera pestilenza,  la Repubblica fece voto d’innalzare suntuosa basilica al Redentore qualora cessasse 
il flagello, ed innalzolla infatti presso l’anzidetta chiesa di S. Maria degli Angeli, dopo aver 
impetrato la grazia, l’anno 1577. Il sacro edificio, disegnato dal Palladi o, ebbe consecrazione nel 
1592, e poscia venne concesso ai Cappuccini, dei quali ampliossi il convento. All’aprirsi del 
presente secolo, i Cappuccini restarono soppressi, ma nel 1822 furono riammessi in Venezia, e nella 
loro sede ristabiliti.  
Era prescritt o sotto la Repubblica che nel giorno del SS. Redentore il tempio a lui sacro fosse 
visitato dal doge, e dalla Signoria. Tuttora, ricorrendo tal giorno, si unisce Venezia alla Giudecca 
con un ponte di barche, e si celebra la vigilia della festività con illu minazioni, cene, ed altre 
allegrezze.  
Il ponte di barche suddetto si ruppe nel 1610, e ciò fu causa d’alcune sventure.  
R  indice  
Redivo (Calle)  o delle Locande  a S. Luca, presso la «Calle dei Fabbri».  
Trov asi che un «Pietro Redivo, pistor»,  abitava nel 1661 a S. Luca, possedendo una casa, ed una 
pistoria alla Giudecca. In parrocchia di S. Luca abitavano pure nel 1713 Giovanni ed Andrea, 
figliuoli di Pietro. Che poi l’abitazione di questa famiglia fosse prec isamente presso la «Calle dei 
Fabbri»,  cioè nella calle perciò detta «Redivo»,  lo si può conoscere dagli Estimi, e dalla circostanza 
che, essendo stato il suddetto Giovanni Redivo citato all’uffizio della «Avogaria»  nel 1679 per 
deporre circa la condizione  di un Giuseppe e fratelli Monti, postulanti l’approvazione della propria 
cittadinanza originaria, disse ch’egli domiciliava a San Luca, presso la «Calle dei Fabbri»,  e che la 
sua famiglia da 38 anni stava in quel sito. Giovanni Redivo esercitava la profes sione dell’avvocato, 
ed Andrea quella del ragionato, nel collegio dei quali era stato ammesso il 28 maggio 1682. Dalla 
moglie Nicoletta Cappella egli ebbe 5 figliuoli, il primo, il terzo, ed il quarto dei quali corsero 
anch’essi la carriera del ragionato.  
Per la seconda denominazione vedi Locande  (Ramo delle).  
R  indice  
Remèr (Sottoportico, Campiello del)  a S. Agostino.  
Queste località trassero il nome da un «remer»  (fabbricant e di remi). I «Remeri»  si unirono in corpo 
nel 1307, ed avevano due scuole di divozione, l’una, sotto il nome del SS. in chiesa di San 
Bartolammeo, e l’altra, sotto il nome di S. Bartolammeo, in chiesa di S. Giovanni Elemosinario. 
Contavano, nel 1773, 19 b otteghe, 213 capimastri, e 31 lavoranti. A quest’arte erano uniti i 
«Remeri»  dell’Arsenale i quali, come pubbliche maestranze, non concorrevano «al carato di 
tansa».  
Il «Campiello del Remer»  a S. Agostino è celebre perché vi sorgeva la casa di Boemondo, o 
Bajamonte Tiepolo. Avendo costui alcune particolari cagioni di odio contro il doge Pietro 
Gradenigo, approfittò del disgusto che la serrata del M. C. aveva sparso fra i Veneziani, e l’anno 
1310 tramò una congiura, ove entrarono i Querini, i Badoer, i Doro,  ed altre famiglie. Pertanto nella 
notte dal 14 al 15 giugno raccolse in questa sua casa molti armati, coi quali, sull’alba, si avviò verso 
la «Piazza di S. Marco»,  affine di dare l’assalto al palazzo ducale. Ma colà fu sbaragliato, e posto in 
fuga dal dog e, che, avvertito a tempo della trama, attendevalo a pié fermo coi suoi. Le conseguenze 
di tale disfatta furono che Bajamonte venne condannato a perpetuo esilio e che, demolita la casa ove 
abitava, s’innalzò in seguito, cioè nel 1364, sopra quell’area una colonna d’infamia colla seguente 
iscrizione:  
DE BAIAMONTE FO QUESTO TERENO  
E MO PER LO SO INIQUO TRADIMENTO  
S’È POSTO IN CHOMUN PER ALTRUI SPAVENTO  
E PER MOSTRAR A TUTI SEMPRE SENO.  
Quel «Mo»  del secondo verso spiegasi per «Ora»,  e quel «Seno»  dell’ultimo per «Sieno»,  
sottointendendovi: «queste parole».  
La colonna, poco dopo il suo innalzamento, fu rotta da un Francesco Fantebon, già complice di 
Bajamonte Tiepolo, ma poscia graziato, il quale però venne punito col taglio d’una mano, colla 
perdita degli occh i e col bando. In seguito essa fu levata dal «Campiello del Remer»,  e posta dietro 
la chiesa di S. Agostino. Nel 1785 il patrizio Angelo Maria Querini la ottenne dal governo, e 
trasportolla in una sua villa ad Altichiero. Quindi passò in mano dell’antiquar io Sanquirico, e 
finalmente del nipote ed erede del duca Melzi, che destinolla ad ornamento d’un suo giardino sul 
lago di Como, ove esiste tuttora. Nel sito ove ultimamente innalzavasi in Venezia, cioè dietro 
l’abside della chiesa di S. Agostino, recenteme nte distrutta, si scorge sul pavimento una pietra 
bianca coll’iscrizione: col. bai. the. mcccx.  
Fra le altre strade di Venezia che presero il nome dall’arte dei «Remeri»,  non possiamo astenerci dal 
ricordare eziandio la «Corte del Remer»  a S. Giovanni Gris ostomo pegli antichi avanzi d’un 
palazzo colà esistente, il quale ha la scala scoperta, ed accenna alla transizione dallo stile arabo -
bizantino, visibile nell’ingresso, allo stile archiacuto adoperato nelle finestre. Abbiamo molti dati 
per credere che il s uddetto palazzo appartenesse alla patrizia famiglia Lion, e che sia quello, posto, 
come accennano le cronache, a S. Giovanni Grisostomo sopra il Canal Grande, non lungi da ca’ da 
Mosto, che dopo la fellonia di Maffeo Lion doveva andar distrutto nel 1542, m a che restò in piedi 
perché parte ne era stata concessa dal Lion alla moglie per assicurazione di dote, e parte ne 
apparteneva al di lui fratello Lodovico.  
R  indice  
Remurchianti (Campiello, Calle dei)  a S. Nicolò.  
Nell’Anagrafi Sanitaria pell’anno 1761 ben 38 «remurchianti»  si veggono domiciliati in parrocchia 
di S. Nicolò. Così si appellano quei barcaiuoli che vogando in alcuni grossi battelli, sogliono 
attaccare delle corde alle navi ed alle barche per trarle al sito proposto.  
In questa calle, e precisamente nella casa al N. C. 2998, corrispondente al N. A. 2104, venne a 
morte Vincenzo Dabalà detto Manestra, ultimo doge, o gastaldo, dei Nicolotti, il quale, caduta la 
Repubblica, fu anche membro della Mun icipalità Provvisoria nel 1797.  
Il doge, o gastaldo, dei Nicolotti era un capo delle due contrade dell’Angelo Raffaele e di S. Nicolò, 
insignito d’alcuni privilegi, ma di poca o niuna autorità. Eletto dagli abitanti delle due suddette 
contrade, egli indoss ava nelle pubbliche funzioni una ampia vesta, che era, secondo le stagioni, ora 
di raso, ora di tabì chermisino, ora di panno scarlatto con pelli di dossi, o di vai. Usava calze 
chermisine, scarpe di marocchino dello stesso colore, piccola parrucca nera ro tonda, berretta da 
gentiluomo, guanti bianchi ecc. Aveva il privilegio di seguitare il doge con una barchetta legata alla 
poppa del bucintoro nella cerimonia dello Sposalizio del Mare; il diritto d’esigere una tassa sopra 
tutte le barche pescarecce della s ua contrada; e quello di tener due panche da pescajuolo nelle 
pescherie di S. Marco e di Rialto. Doveva poi pagare al doge, al cavaliere del doge, ed ai Giudici 
del Proprio un piccolo tributo.  
R  indice  
Rezzonico (Fondamenta)  a S. Barnaba.  
Era chiamata anticamente «Fondamenta di Ca’ Bon»  perché conduce ad un palazzo disegnato dal 
Longhena, il quale apparteneva ai Bon, ma nel secolo XVIII fu acquistato dai Rezzonico, che nel 
1752 lo rifabbricarono sopra dis egno del Massari, aggiungendovi il terzo piano. In questa 
occasione, essendo il 5 agosto caduto dall’alto un macigno con cinque uomini sopra, tre di essi 
morirono issofatto; Giuseppe Pedolo, architetto, ebbe spezzati una gamba ed un braccio, e morì il 
giorno dopo; solo il quinto, coll’amputazione d’una gamba, sopravvisse.  
La famiglia Rezzonico, d’antico e nobile sangue comasco, fu ammessa al veneto patriziato l’anno 
1687 nelle persone dei fratelli Quintiliano, Abbondio, e G. Battista, che offrirono alla Rep ubblica 
100 mila ducati. La gloria dei Rezzonico salì al suo apogeo nel 1758, allorché ai 5 di luglio, Carlo, 
figlio di G. B., uno dei fratelli aggregati nel 1687 al patriziato, salì al soglio pontificio sotto il nome 
di Clemente XIII. Giubilante la Repubb lica, elesse allora cavalieri D. Aurelio, fratello, e D. 
Lodovico, nipote del sommo gerarca, innalzando pure D. Aurelio alla dignità di Procuratore di S. 
Marco soprannumerario. Sennonché il giubilo di casa Rezzonico venne turbato dalla morte di 
Vittoria Ba rbarigo, madre di Clemente XIII, successa il 29 luglio del medesimo anno 1758. In 
quell’occasione, per tradurre il cadavere alle domestiche tombe dei Mendicanti, formossi dal 
palazzo Rezzonico alla riva opposta del «Canal Grande»  un ponte di barche sopra c ui sfilò il 
funebre corteo. L’anno successivo, ai 25 di marzo, il pontefice donò ai Veneziani la «Rosa d’Oro»,  
e questi ai 7 marzo 1761 fregiarono della stola procuratoria anche il di lui nipote Lodovico, che 
ottenne il grado di Assistente al soglio pontif icio e di Gonfaloniere del Senato e Popolo Romano. D. 
Lodovico ebbe tre fratelli: Carlo e G. Battista cardinali, ed Abbondio senatore di Roma, nonché una 
sorella maritata col N. U. Lodovico Widman. In Abbondio, morto nel 1810, si estinse la famiglia.  
Il pa lazzo Rezzonico venne trascelto pei trattenimenti offerti all’imperatore Giuseppe II nel 1769. 
Qui si diede a pubbliche spese un’accademia di canto e di suono, eseguita da 110 allieve dei quattro 
conservatorii, e non è a dire quanto grande si fosse il conc orso, e quale la magnificenza delle assise.  
R  indice  
Rialto (Ponte, Sottoportici di).  Rialto era una delle isole maggiori in cui nel principio del IX secolo 
venne trasportata da Malamocco la sede ducale. Quest’isola acquistò il nome dal fiumicello 
«Realto»,  o «Prealto»,  che, secondo alcuni, unitamente ad un ramo del Brenta, scorreale 
d’appresso, o più probabilmente dall’altezza e pienezza del canale da cui veniva lambita, oppure 
dall’alta sua posizione a p aragone delle circostanti isolette, per cui si disse «Riva alta»  donde 
Rivoalto e Rialto. Anticamente dividevasi in due parti, l’una delle quali, chiamata «ultra canalem»,  
abbracciava l’attuale Rialto, e l’altra, chiamata «extra canalem»,  quello spazio ove  poi sorsero le 
chiese di S. Bartolammeo, S. Salvatore, S. Marco, S. Maria Formosa. Talvolta Rialto prendevasi nei 
primi tempi per Venezia intera, ed infatti se ne potea dire la parte principale, poiché conteneva il 
pubblico palazzo, le principali magistra ture, le carceri, il corpo delle guardie, il ginnasio, il foro 
mercantile, ed i magazzini degli effetti più preziosi.  
Il primo ponte di Rialto venne eretto sopra barche nel 1175, ovvero 1180, da Nicolò Starattoni, o 
Barattieri. Al pari della Fondamenta, ch e attualmente si dice del «Ferro»,  chiamavasi «della 
Moneta» per la prossima zecca. Vedi Ferro  (Fondamenta del). Nel 1265 si costrusse sugli stili, e 
durò fino al 1310 in cui fu tagliato nella ritirata di Bajamonte Tiepolo. Rifat to, precipitò nel 1444 
per la soverchia folla accorsa al passaggio della sposa del marchese di Ferrara. Sorse quindi di bel 
nuovo, ma in tutte queste rifabbriche conservossi di legno, benché si allargasse, si rendesse levatojo 
nel mezzo, e si adornasse ai fianchi di botteghe. Solo nel 1588 incominciossi ad innalzarlo in 
marmo, costando tre anni di lavoro, e 250.000 ducati di spesa. Comunemente se ne crede architetto 
Antonio Da Ponte, quantunque un passo, che leggesi nell’orazione funebre del doge Pasquale 
Cicogna, scritta da Enea Silvio Piccolomini, autore contemporaneo, ed altri argomenti 
modernamente addotti dall’abate Antonio Magrini, attribuiscano invece il merito del disegno ad un 
patrizio Gio. Alvise Boldù, e soltanto lascino quello dell’esecuzione ad Antonio Da Ponte.  
I «Sottoportici di Rialto»  sorgono a sinistra di chi scende il ponte venendo da S. Marco, e sono 
sormontati da una parte delle così dette «Fabbriche Vecchie»,  le quali recingono da altri due lati la 
piazzetta che sta innanzi la chiesa di S. Giacomo. L’originaria erezione di queste fabbriche rimonta 
ai primi tempi della Repubblica, ma, distrutte dalle fiamme nel 1514, si riedificarono in nove anni 
dall’architetto Scarpagnino. Esse furono appellate «Vecchie»  per distinguerle da quelle erette  dal 
1552 al 1555, le quali presero il nome di «Nuove».  Al tempo della Repubblica vi siedevano varii 
magistrati, il che si verifica anche all’epoca presente.  
R  indice  
Richetti (Calle) a S. Maurizio.  
Legg asi «Righetti»,  come nel Paganuzzi e nel Quadri. Il primo che di questa famiglia troviamo nei 
registri dell’ «Avogaria»  è un Paolo Righetti, capitano al soldo della Repubblica nel secolo XVI. 
Lodovico di lui figlio, mercante da vino all’insegna della «Volpe », in «Calle del Fondaco»  a Rialto, 
ebbe nel 1630 dalla moglie Paolina Fiorini un figliuolo per nome Gio. Pietro, che esercitò la 
professione del causidico, e che nel 1662 contrasse matrimonio con Margarita Dardani. Questi abitò 
per lungo tempo a S. Mauriz io, come si può rilevare da una fede rilasciata dal pievano di quella 
contrada nel 1704 quando Isabella, figlia di Gio. Pietro, battezzata in chiesa di S. Maurizio nel 
1675, presentò una supplica agli «Avogadori di Comun»,  acciocché i maschi ch’ella fosse per 
procreare con un nobile veneto godessero l’ammissione al M. C.  
R  indice  
Ridotto (Calle del)  a S. Moisè.  
S’innalza in questa calle un antico palazzo, eretto, secondo il genealogista Girolamo Priuli, n el 
secolo XIV da Marco Dandolo q. Benedetto. Esso anticamente guardava il «Canal Grande»,  ed 
aveva d’innanzi un giardino. Troviamo che nel 1379 Benedetto Dandolo q. Marco v’abitava, ma 
poscia la famiglia proprietaria incominciò a darlo a pigione, al pari d elle molte case vicine da essa 
possedute. Qui aveva residenza nel 1542 l’ambasciatore di Francia Guglielmo Pellicier, vescovo di 
Rodi, quel desso che, per mezzo d’alcuni traditori, veniva a conoscere le secrete deliberazioni della 
Repubblica, e tosto ne da va parte alla Corte ottomana. Avendo presso il medesimo cercato ricovero 
uno dei traditori suddetti, appellato Agostino Abbondio, se ne chiese tosto la consegna, ma negolla 
il Pellicier, e poscia, a viva forza, respinse l’avvogadore Bernardo Zorzi, che, a tale effetto, era stato 
spedito coi birri. Allora i due procuratori di S. Marco, Alessandro Contarini e Vincenzo Grimani, 
seguiti da buona mano d’armati, fatta una apertura nel muro, penetrarono nella corte 
dell’ambasciatore, laonde costui, intimorito, ril asciò l’Abbondio che, insieme ad altri complici, 
venne condannato al capestro. Ricorda il Priuli che circa all’anno 1630, in cui scriveva, il palazzo 
Dandolo a S. Moisè era posseduto da un altro Marco Dandolo stato già Provveditore a Salò, e 
cognato di Pie tro Priuli, suo fratello. Egli nel 1638 appigionollo ad uso di pubblico Ridotto, ove, in 
tempo di carnovale, erano permessi i giuochi d’azzardo che, a scanso d’abusi, volle il governo 
stesso sopravvegliare, deputando alcuni patrizii, colla vesta d’uffizio,  a tenere i banchi. Venuto a 
Venezia nel 1708 il re di Danimarca Federico IV, intervenne, come è fama, al Ridotto, mascherato 
in bauta, e postosi a giuocare con uno dei nostri gentiluomini, gli guadagnò molto oro. Senonché al 
punto del pagamento diede a di vedere il regale suo animo, involandosi, dopo aver finto di 
sdrucciolare e gettato a terra il tavoliere con le monete, che, come è naturale, tornarono nelle 
saccocce del gentiluomo. Nel 1768 il Maccaruzzi diede forma novella al palazzo del Ridotto, 
facendo  girare intorno alla sala principale altri minori, e siccome tale ristauro si operò coi danari 
ricavati dalla vendita di alcuni beni di conventi soppressi, ne sorsero per la città varii pungenti 
epigrammi. Fu probabilmente in questa occasione, che si tolse  al palazzo medesimo l’architettonica 
facciata, nonché il giardino, e gli si rizzò un’altra fabbrica d’innanzi, privandolo così della vista del 
«Canal Grande».  In progresso di tempo, fatto accorto il governo che il «faraone»  e la «bassetta»  
ingoiavano teso ri, e spiantavano famiglie, emanò il 27 novembre 1774 una legge con cui si 
prescrisse che «la casa situata nella contrada di S. Moisè, conosciuta sotto il nome di ridotto, sia, 
ed esser debba, dal giorno d’oggi, e per tutti i tempi ed anni avvenire, chiusa  per sempre a codesto 
gravissimo abuso». Negli ultimi anni però della Repubblica e sotto i Francesi, il Ridotto tornò ad 
essere teatro dei soliti giuochi, che furono di bel nuovo proibiti sotto l’austriaca dominazione. Ora 
le sale di questo recinto, già da  molti anni passato dai Dandolo in parecchie altre ditte, non servono 
per solito che alle feste di ballo mascherate del carnovale.  
R  indice  
Riello (Calle, Ponte, Fondamenta, Fondamenta al Ponte)  a Castell o.  
Da un rivo così chiamato per la ristrettezza del suo alveo. Questo nome, a cagion d’altri piccoli rivi, 
alcuni dei quali ora sono interrati, trovasi anche altrove ripetuto.  
R  indice  
Riformati (Calle, Rio, Fondamenta dei)  a S. Bonaventura.  
Dai padri Francescani Riformati, che occupavano il prossimo convento di S. Bonaventura. Vedi S. 
Bonaventura  (Ponte ecc.).  
R  indice  
Righetti (Calle).  
Vedi Richetti . 
R  indice  
Rigo (Sottoportico)  a S. Fosca.  
È prossimo al palazzo Vendramin sulla Fondamenta chiamata del «Forner»,  ed anche di «ca’ 
Vendram in». Qui abitava la cittadinesca famiglia Rigo, un Giuseppe della quale così incominciò nel 
1740 la notifica dei propri beni: «Io Iseppo Rigo q. Antonio abito in contrada di S. Fosca sopra la 
Fond.ta di ca’ Vendramin». Un G. B. Rigo, agente dei Vendramin e  dei Giovanelli, domiciliato in 
parrocchia di S. Fosca, sopra la «Fondamenta di ca’ Vendramin o del Forner»,  fu pure citato il 21 
aprile 1790 all’ «Avogaria»  per informare circa un Lanzetti che voleva abilitarsi all’uffizio di 
Cancelliere. Trovasi poi che n el 1805 i Rigo possedevano due case sopra la medesima fondamenta, 
in una delle quali abitavano.  
R  indice  
Rimedio (Fondamenta, Calle, Ponte del)  a S. Marco.  
Dicono il Dezan ed altri che queste denominazio ni provennero dalla malvasia che qui vendevasi, la 
quale, in gergo popolare, chiamavasi «Rimedio»  perché credevasi che rinvigorisse le membra, e 
risvegliasse lo spirito. Veramente fin oltre la caduta della Repubblica esisteva in «Calle del 
Rimedio»  una bot tega da malvasia, ma noi crediamo che «Rimedio»  fosse il cognome d’un 
conduttore della bottega medesima, poiché nel 1570 viveva in Venezia un «Remedio»,  venditore di 
malvasia, e nel 1573 troviamo un «Lorenzo di Remedio dalla Malvasia»  confratello della scu ola di 
S. Teodoro. Inoltre nel 1634, 14 luglio, «Zuane Rota q.m Bonfante»  traslatò in ditta propria da 
quella di «Paolo, Cassandra e Francesco Maffei»  una «quarta parte de casa posta in contrà de S. 
Maria Formosa nella qual habita li Remedii dalla malvasia ». E qui richiamiamo l’attenzione del 
lettore sopra il fatto che la «Calle del Rimedio»  era sottoposta alla parrocchia di S. Maria Formosa, 
e che in detta calle scorgesi tuttora una corte appellata «Rota»  pegli stabili già posseduti da tale 
famiglia. Vedi Rota ora Campana  (Corte).  
Quando un giovane patrizio poco distava dagli anni venti di età, si faceva vedere in una prefissa 
giornata, colla vesta a strascico, nella corte del Palazzo ducale, ove gli amici gli toccavano  la mano, 
e l’abbracciavano. Ciò succedeva anche più tardi a Rialto dopo essersi rassegnato al doge. Finite tali 
cerimonie, colle quali intendevasi di spingere il giovane nell’arringo politico, egli, unitamente agli 
amici, si recava alla malvasia in «Calle  del Rimedio»,  ove, fra i bicchieri, gli venivano augurati 
felici sponsali e pronti avanzamenti. Questo quadro scorgesi disegnato nella raccolta del 
Grevembroch al Civico Museo.  
R  indice  
Rimurchianti .  
Vedi Remurchianti . 
R  indice  
Rio. «Rii»,  o rivi, chiamansi i piccoli canali onde è tutta intersecata Venezia. Attesta il De Monacis 
che anticamente si chiudevano di notte co n certi obici perché liberamente non si potesse girare per 
la città.  
R  indice  
Rioda (Ponte ecc.).  
Vedi Roda . 
R  indice  
Rivetta  (Calle)  a S. Matteo di Rialto.  
Forse dall’angusta riva a cui questa strada fa capo.  
R  indice  
Rizza (Calle della)  a S. Marco.  
La locanda, od osteria, che ancora anni fa aveva in questa situazione l’inse gna della «Rizza»,  
esisteva anticamente in «Piazzetta di S. Marco»,  e fu qui trasferita nel 1576.  
Ne fa cenno il Cod. 1603, Classe VII della Marciana, colla seguente notizia, posta sotto il 27 
gennaio 1773 M. V.: «Pietro Monaretti, capitano delli Ecc.mi Es ecutori contro la Bestemia, 
mascheratosi in Bauta con altri sbirri, si portò alle ore 4 di questa sera in una camera dell’osteria 
che tiene l’insegna della Rizza appo San Basso, et ivi sorprese alquante persone che da qualche 
tempo erano solite giorno e no tte trattenersi al giuoco di Bassetta e Faraone, et attrappategli circa 
100 lire che avevano sul banco, asportò anche li tavolini, e sedili, indi citò li primarii, fra i quali 
alcuni preti, che il giorno seguente furono corretti dal Mag.to, e l’oste condan nato a 6 ducati 
d’argento».  
R  indice  
Rizzi (Fondamenta)  a S. Maria Maggiore.  
La famiglia Rizzi, di cui qui si scorge il palazzo, aveva anticamente bottega da orefice a Rialto. Un 
Giuseppe Rizzi, insieme ai fratelli G. Battista, Sebastiano, Marcantonio e Giorgio, venne approvato 
cittadino originario il 16 giugno 1673, e nel 1687, insieme ai medesimi, nonché insieme al zio 
paterno Francesco e discendenti, fu ammesso al Maggior Consiglio, previo il solito es borso dei 
centomila ducati. Varii individui di questa famiglia si distinsero nella carriera ecclesiastica.  
Del palazzo Rizzi a S. Maria Maggiore parla, sotto la data del 2 agosto 1743, il «Diario»  della 
Marciana, da noi altrove citato (Classe XI, Cod. 58).  «In questo giorno», esso dice, «il co. 
Francesco Algarotti, noto letterato Veneziano, va comperando anticaglie e quadri di valenti maestri 
per servizio della Corte di Sassonia e del re di Polonia. In ca’ Rizzi a S. Maria Maggiore furono 
venduti quattro be i quadri con gran dispiacere dei buoni Veneziani, che mal volentieri vedono 
spogliare la città di così preziose pitture per marcia avarizia».  
R  indice  
Roda (Ponte, Ramo Ponte, Rio della)  a San Eustachio.  
Ebbero il nome da quella ruota (stemma forse della patrizia famiglia Molin) la quale scorgesi 
scolpita sopra la muraglia dell’ultimo fabbricato costeggiante il rivo verso «Canal Grande»,  
fabbricato che serviva alle riduzioni della confraternita dei «Batti oro» e «Tiraoro».  
R  indice  
Rombiasio (Calle)  a S. M. Zobenigo.  
La famiglia «Rompiasio, Rompiasi, Rombiasio, o Rombiasi»,  era antichissima nell’isola della 
Giudecca, ove possedeva varii stabili. Nel 1440 essa comperò i beni di Brenta Secca, che prima 
appartenevano ad Anselmino degli Anselmini, ribelle padovano, ed ebbe il jus -patronato della 
chiesa di Santa Maria Maddalena, in quella villa situata. Venne dichiarata cittadina originaria fino 
dal 1484, né le  mancarono uomini distinti nella carriera civile, fra i quali quel Giulio che fu 
avvocato fiscale del Magistrato alle Acque e che ne compilò le leggi, pubblicate nel 1733.  
Egli secondo la Descrizione della contrada di Santa Maria Zobenigo pel 1713, abitava  nella calle 
perciò detta «Rombiasio»,  in una casa del «N. U. Gritti»,  e colà pure aveva una casa di sua 
proprietà, acquistata da «Giacomo Gradenigo fu de s. Piero»  con istrumento 12 gennaio 1696 M. 
V., ed allora appigionata a «D. Menegha r.ta del q. Anton io Gambarara».  Giulio Rompiasio dalla 
moglie Margarita Bembo ebbe due figlie, l’una delle quali diede in consorte nel 1723 al N. U. 
Angelo Donà, e l’altra nel 1726 al N. U. Lorenzo Orio.  
R  indice  
Romite .  
Vedi Eremite . 
R  indice  
Rosario (Sottoportico e Corte del)  ai SS. Filippo e Giacomo.  
Dalle ricerche fatte ai vecchi della contrada risulta che qui pell’addietro esisteva un a ltarino 
dedicato alla B. V. del Rosario. Può darsi che esso fosse stato eretto, e venisse mantenuto a spese 
della confraternita del Rosario, unitasi in chiesa dei SS. Filippo e Giacomo nel 1712, e soppressa 
nel 1805, poiché nelle carte di quella confratern ita, esistenti nel nostro Archivio, troviamo che ogni 
anno spendevasi «per l’apparecchio e per le cere del sottoportico»  nel Venerdì Santo, e che un 
anno si spese eziandio «per la pittura della tela del sottoportico».  
Antico è fra i Veneziani il culto alla  B. V. del Rosario, ma il medesimo crebbe di molto dopoché 
Pio V dichiarò festivo il giorno in cui la chiesa venera sotto questo titolo Maria, e ciò in 
ringraziamento della vittoria ottenutasi alle Curzolari nel 1571. Dopo quel tempo si ricostruì ed 
ampliò , sotto la direzione del Vittoria, la cappella del Rosario nel tempio dei SS. Giovanni e Paolo, 
nella quale il Tintoretto dipinse i trionfi dell’armi cristiane sopra il Turco.  
Questa cappella con tutti i suoi capolavori, unitamente alla pala stupenda di Ti ziano, il «S. Pietro 
Martire»,  che colà era depositata pel ristauro della chiesa, miseramente venne distrutta da casuale 
incendio il 16 agosto 1867. Vedi l’opuscolo impresso in Venezia, ed intitolato: «La Cappella del 
Rosario distrutta dal fuoco il 16 Agos to 1867».  
R  indice  
Rosina (Ramo Corte, Corte)  ai SS. Filippo e Giacomo.  
Da un «bastion»  da vino, il quale appellavasi la «Rosina»  per la piccola rosa che aveva per insegna. 
Esso colla parte anteriore gua rdava la «Riva degli Schiavoni»,  e colla posteriore la corte di cui 
parliamo. Anticamente era sottoposto alla parrocchia di S. Giovanni Nuovo, laonde «Maria Pisani 
relita del q. D. Fausto Giberti notificò» , in obbedienza al decreto del Senato 1711, di poss edere «la 
quarta parte della casa, e magazzen con mezza la cortesella del bastion della Rosina, posto in contrà 
de S. Zuane Novo, tiene ad affitto Antonio Zachel bastioner».  
R  indice  
Rossa (Fondamenta)  ai Carmini.  
Vedi Rosso  (Ponte).  
R  indice  
Rossi (Calle ) a S. Sebastiano.  
Un «Lunardo di Bortolomio di Rossi»  dalla parrocchia dell’Angelo Raffaele, a cui queste due calli 
erano s ottoposte, fu ascritto nel 1552 alla Scuola di S. Marco. Egli forse discendeva dalla famiglia 
Rossi cittadinesca, la quale diede nel 1390 un Cancellier Grande.  
R  indice  
Rosso (Ponte)  ai Carmini.  
Il «Pont e Rosso»  colla susseguente fondamenta acquistò il nome dalla tinta primitiva dei muri. Altri 
ponti di Venezia ebbero per la medesima causa la medesima appellazione.  
R  indice  
Rotonda (Fondamenta, Rio, Fond amenta a fianco della)  alla Giudecca.  
Dalla forma di un edificio ove alcuni nobili veneziani davano accademie di musica, ed ove poscia 
fu la fabbrica di cremor di tartaro, istituita da Benedetto, fratello del celebre Amadeo Svajer, 
decesso nel 1814, a cui  successe Giovanni Davide Weber.  
Si trova scritto nella cronaca Molina: «La sera del 17 Maggio» (1750) «S. E. Francesco Loredan 
diede grandiosa festa da ballo a molte dame estere, et a circa 30 dame Venete invitate, ove fu 
grandiosità di rinfreschi, illumi nazioni, sinfonie, preziosità d’adobbi, e questo fu nel palazzo della 
Rotonda alla Giudecca».  
Nel 1762 questo casino era occupato dal laboratorio pirotecnico di Francesco Rebellini, caffettiere 
in Campo S. Polo.  
Alcune altre località a S. Alvise si denomin ano «della Rotonda»  da un edificio egualmente rotondo, 
ora distrutto, il quale, al dir del Dezan, destinato dapprima al conservare, serviva ultimamente pur 
esso alla preparazione del cremor di tartaro. Nell’estimo del 1661 questo stabile trovasi così 
descr itto: «Casin della Rotonda tenuto da varii consorti».  
R  indice  
Rotto (Campazzo)  in «Birri».  
Da case rotte, o rovinate, l’area delle quali, priva di selciato, scorgesi tuttora.  
R  indice  
Rubbi (Calle Corte, Corte)  alla Fava.  
Avendosi il 27 maggio 1791 istituito un processo all’ «Avogaria di Comun»  relativamente alla 
domanda fatta da una Marta Malanotti perché i figli ch’essa avesse potuto procreare, marita ndosi 
con un nobile veneto, godessero l’ammissione al M. C., comparve fra i testimoni «il fedel 
Guglielmo Maria Rubbi q. Francesco, nativo Veneto, Estraordinario della Cancelleria Ducale; 
abita alla Fava».  Guglielmo Maria Rubbi, figlio di Francesco, e di A nna Rusteghello, era stato 
approvato cittadino originario il 30 settembre 1778. Anche il Longo («DEI Veneti Originari 
Cittadini, Raccolta di Aneddoti Sommarii e Catalogo») annovera la famiglia Rubbi, domiciliata alla 
Fava, fra quelle che nel 1792 erano cap aci di concorrere alla Cancelleria Ducale. Questa famiglia, 
provenne in Venezia da Lemine, territorio bergamasco.  
R  indice  
Rubina (Calle)  a S. Alvise.  
La famiglia Rubini venne da Bergamo, e prima mercant eggiò in seta, e poscia in sapone. 
Appartenne alle cittadinesche fino al 1646, nel qual anno G. Battista Rubini, figlio di Camillo e 
d’Orsola Rimondo, fu ammesso al patriziato. Dice il Ziliolo ch’egli possedeva molte ricchezze, e 
che aveva nobile abitazion e presso S. Alvise. Probabilmente il Ziliolo parla del palazzo che tuttora 
si scorge presso la «Calle Rubina»,  ove, per testimonianza dell’estimo del 1661, abitò pure «Donà 
Rubin», figlio di Camillo. Un nipote di «Donà»,  per nome G. Battista, dopo essere s tato 
governatore di Spoleto, Frosinone, Viterbo e Macerata, fu eletto nel 1684 vescovo di Vicenza, e nel 
1690 cardinale. I Rubini si estinsero nel 1756 in un Antonio q. Camillo, nipote del cardinale 
Alessandro.  
R  indice  
Ruga . «Ruga»,  dal francese «rue»,  è una strada fiancheggiata quinci e quindi d’abitazioni e 
botteghe. Siccome poi al presente sono in tal guisa conformate quasi tutte le nostre strade, così deve 
ritenersi che, allorquando Venezia era soltan to in parte abitata, acquistassero tale denominazione 
quei siti in cui cominciossi a fabbricare nel modo indicato, e la ritenessero anche allorquando, 
aumentatasi la popolazione, si fecero file di case, e rughe per ogni parte.  
A S. Pietro di Castello abbia mo anche il «Campo»  e la «Calle di Ruga».  
R  indice  
Rughetta . È diminutivo di «Ruga».  
R  indice  
Ruzzini (Calle)  in «Birri»,  verso le «Fondamente Nuove».   
Nel 1661 «Girolamo Ruzzini fo de s. M. Antonio»,  disse nella notifica dei propri beni: «Io habito in 
contrà S. Cancian, in una mia casa posta alla Racchetta di Biri, a le fondamente nove, il soler di 
sotto».  Disse pure di possedere altri stabili in quella situazione. Egli apparteneva a chiara stirpe 
venuta da Costantinopoli, secondo alcuni, nel 1125, e, secondo altri, nel 1171, oppure 1229. 
Principale ornamento della medesima fu quel Marco, che nel 1358 sconfisse i Genovesi presso 
Negroponte, predando loro molte galee. La Repubblica dichiarò festivo negli anni avvenire il 29 
agosto, giorno sacro alla Decollazione di S. Giovanni Battista, in cui si aveva riportato la vittoria. 
Un Ruzzini di nome Carlo, uomo dotto negli studi delle lettere e della politica, ve nne pure eletto 
doge di Venezia nel 1732, dopo aver sostenuto varie ambascerie alle primarie corti di Europa.  
R  indice  
 
S  
 
S. Agnese (Piscina, Campo, Rio Terrà).  
Chi fa la chiesa di S. Agnese edificata dalla famiglia Melini, e chi dalla famiglia Molin. È 
antichissima per certo, trovandosi in un documento del 1081 menzione di Pietro pievano di S. 
Agnese. Fu rinnovata dopo l’incendio del 1105, e consacrata nel 1321. Non abbiamo memorie 
precise circa le rif abbriche posteriori. Lo Stringa, che pubblicò le sue aggiunte alla «Venezia»  del 
Sansovino nel 1604, la dice ai suoi tempi abbellita. Il pio benefattore Lodovico Bruzzoni l’abbellì 
anch’egli circa il 1670. L’atrio venne fatto restaurare dal prete e poscia pievano Salvatore Bertella 
nel 1733. I pievani ufficiarono questa chiesa fino al 1810, epoca in cui si chiuse, restando 
concentrata la parrocchia con quella di S. Maria del Rosario. La chiesa di S. Agnese servì dippoi ad 
uso di magazzino, ora di legname, o ra di carbone, or d’altro. Ai nostri giorni venne riedificata sul 
disegno di Dal Peder, architetto della Marina Austriaca e riaperta nel 1854 a cura e dispendio dei 
due fratelli Cavanis, i quali, fino dal 1805, avevano fondato appresso la medesima, scuole gratuite 
per giovanetti, sotto il patrocinio di S. Giuseppe Calasanzio. Senonché fu nuovamente chiusa nel 
1866 pei guasti prodotti dall’eruzione del prossimo pozzo artesiano, di cui parleremo più sotto, e 
tosto dopo demaniata. Finalmente, nel 1872, redenta  dal demanio e restaurata, ebbe la sorte di 
riaprirsi al culto divino.  
Presso la chiesa di S. Agnese esisteva, secondo il Sabellico, un piccolo romitaggio di donne, donde 
uscì Caterina fondatrice del monastero di S. Maria Maggiore.  
A S. Agnese eravi un tem po un Conservatorio di Zitelle, da cui nel 1383, Giorgio Loredan rapì una 
figlia di Lodovico Zancani, che poscia violò, laonde fu condannato a due anni di carcere.  
Nella contrada di S. Agnese vennero trasportati nel secolo XIV gli abitanti dell’isola di Po veglia, 
rissosi, e disobbedienti al governo.  
Fino dal secolo XVI si scavò in contrada di S. Agnese uno di quei pozzi che chiamansi artesiani. 
Marin Sanuto nei suoi «Diarii»,  manoscritti presso la Biblioteca Marciana, lasciò scritto in data 8 
luglio 1533: «Veneno in colegio sier Vincenzo Zorzi sier Polo Loredan, sier Almorò Morexini 
Proveditori di Comun, dicendo eri, justa il comandamento del Serenissimo et illustrissima Signoria, 
essere stati a veder il pozo in la contrà di S. Agnese, fanno quelli do inzagn eri che hanno hauto la 
gratia, videlicet Maistro Gabriel da Brexa et Maistro Arcanzolo Romutan da Vicenza, quali hanno 
cavato passa 12 in forma di pozzo, poi trivellato passa 4 passato la cuora, dicono aver trovato 
l’acqua dolze, et hanno stroppà il buso; cosa bellissima si la reense. Voleno ducati 50, et hanno la 
gratia per anni XX. Hor el Serenissimo et il Collegio ordinò fosseno balotà et dati». Il suddetto 
ingegnere M. Arcangelo da Vicenza trovò anche altrove l’acqua, che fu portata in Collegio e gustat a 
dal medesimo Sanuto con grande compiacenza del doge Andrea Gritti. Al qual proposito dobbiamo 
ricordare come anche nel 1866, essendosi scavato uno dei pozzi sopradetti nella medesima contrada 
di S. Agnese, e precisamente in un orticello addetto alla fabb rica di birra, elevossi di colà una 
colonna di fango e di sabbia, che spinta dall’acqua e dal gas sprigionati dagli strati torbosi forati 
dalla trivella, slanciossi all’altezza di quaranta metri, diluviando le materie progettate sopra la 
chiesa, nonché sop ra i vicini edifici, e danneggiandoli pel vuotamento del sottoposto terreno.  
A Sant’Agnese, come si ritrae da uno dei suoi testamenti (23 settembre 1598), abitava 
quell’Antonio Foscarini, il cui tragico fine narreremo altrove. Vedi Foscarini  (Ponte ecc.). Il di lui 
palazzo era posto precisamente sulla «Fondamenta»  perciò chiamata «Foscarini»,  ove sorgevano le 
case ai N. A. 880, 881. Colà si scorgevano ancora pochi anni fa due antiche porte, sopra una delle 
quali leggevasi l’is crizione: Decori Voluptati Emolumento, e sull’altra: Nihil Domestica Sede 
Iucundius. Avendosi però nel 1863 interrato il rivo di S. Agnese, scomparve la «Fondamenta 
Foscarini» , distruggendosi eziandio gli avanzi del palazzo, nella quale occasione le due ep igrafi 
surriferite vennero trasportate sopra le pareti di un prossimo novello terrazzo appartenente al 
fabbricato che porta il N.A. 880.  
In contrada di S. Agnese sviluppossi per la prima volta la peste nel 1630, e precisamente nella 
persona d’un Giovanni M aria Tirinello, falegname, che abitava dietro il campanile. Egli aveva 
contratto il morbo fatale andando a costruire quattro caselli di legno capaci di ricoverare i Guardiani 
di Sanità nell’isola di S. Clemente, ove era morto di peste con cinque serventi i l marchese di Strigis, 
ambasciatore del duca di Mantova all’imperatore, provenuto da luoghi infetti. Vedi l’opuscolo di 
Giovanni Casoni, intitolato: «La Peste di Venezia»  ecc. Venezia, Alvisopoli, 1830.  
S  indice  
S. Agostino (Campo, Campiello).  
La chiesa di S. Agostino fu edificata nel 959 da Pietro Marturio vescovo di Olivolo, il quale, per 
testamento, volle che fosse assoggettata ai vescovi suoi successori. S’abbruciò tre volte, cioè 1105, 
1149, e 1634, dopo i quali incendi venne sempre rifabbricata. Ebbe l’ultima consacrazione nel 1691. 
Durò parrocchiale fino al 1808, in cui, per la prima concentrazione, divenne succursale, e poscia nel 
1810 fu chiusa. Servì quindi ad uso di magazzino, e finalmente nel 1 873 andò demolita.  
In parrocchia di S. Agostino, e precisamente in «Campiello del Remer»,  sorgeva la casa dei 
Tiepolo, che diede stanza al doge Jacopo Tiepolo dopo la sua abdicazione successa nel 1249, e che 
nel 1310 venne atterrata per la famosa congiura Tiepolo -Querina. Vedi Remer  (Campiello del).  
V’era pure la casa dei Morosini, sopra la facciata della quale scorgevasi il piede d’uno dei quattro 
cavalli di bronzo stanti sul pronao della basilica di S. Marco, che erasi accidenta lmente rotto nel 
trasporto da Costantinopoli a Venezia sulla galea di Domenico Morosini nel 1205. Allorquando si 
dispose che i cavalli suddetti servissero d’ornamento alla basilica, il piede mancante si fece di 
nuovo, e l’antico, rimasto ai Morosini, venne , come dicono le cronache, collocato sul prospetto di 
questa loro casa, che, coll’andar del tempo, passò nei Contarini, e che anche nei secoli XV e XVI 
era ricca della summentovata memoria.  
Nella medesima parrocchia trovavasi, come si dice, un locale ove d i sera soleva anticamente 
radunarsi la nobiltà per divagarsi dalle gravi cure della giornata. Ciò prima che si aprisse il 
«Ridotto»  di S. Moisè.  
In «Rio Terrà Secondo»  a S. Agostino, sopra la casa al N. A. 2311 l’abate Zenier fece collocare 
l’epigrafe segu ente: Manucia Gens Eruditor. Nem. Ignota Hoc Loci Arte Tipographica Excelluit. 
Qui però noteremo sapersi di certo che Aldo Manuzio «il vecchio»  teneva la propria Stamperia a S. 
Agostino; apparire tuttavia che Paolo Manuzio, ed Aldo «il giovine»  la tenevano  invece a S. 
Paterniano, ove forse negli ultimi anni della sua vita avevala trasportata anche Aldo «il vecchio»,  
sapendosi che in questa chiesa gli vennero fatti i funerali, e fu provvisoriamente tumulato; non 
sembrare quindi espressione esattissima quel M anucia Gens dell’epigrafe citata. Quanto poi al sito 
preciso della stamperia di Aldo «il vecchio»  a S. Agostino, faremo osservare che nel libro di Firmin 
Didot, pubblicato a Parigi nel 1875, ed intitolato «Alde Manuce et l’Hellenisme à Venise»,  trovasi 
una lettera di Zaccaria Calergi a Giovanni Gregoropulo, diretta alla stamperia «de messer Aldo 
Romano sul campo de Santo Agostino... el pestore».  Ecco dunque provato che essa Stamperia non 
esisteva ove scorgesi l’epigrafe, ma bensì in «Campo di S. Agostino».  Con tutto ciò, allorquando nel 
1877 gli studenti di lettere greche nello studio di Padova vollero donare a Venezia una nuova lapide 
in onore del Manuzio, collocossi anche questa, non senza l’intervento di dotti personaggi, vicino a 
quella dello Zenier, san zionando così il pristino errore. Proponiamo adunque che le due lapidi di 
Aldo si pongano verso il «Campo di S. Agostino».  E poiché nella soprascritta della lettera del 
Calergi leggonsi quelle due parole: «el pestore»,  precedute da altra parola, che, non p otendosi forse 
rilevare nel manoscritto, venne sostituita da puntini, ma che potrebbe essere stata un «di sopra»,  
oppure un «presso», le lapidi suindicate si trasferiscano sopra, o vicino la pistoria, che appunto è 
aperta in quel sito, e la cui esistenza è  tanto antica da trovarsi fino nel catasto del 1661 una prossima 
strada contraddistinta, al pari di adesso, col nome di «Ramo del Pistor».  
In Parrocchia di S. Agostino, finalmente, morì G. Battista Gallicciolli, autore delle «Memorie 
Venete»,  da noi molte volte citate. Così sta scritto nel Necrologio parrocchiale: «1806, 12 Maggio: 
il m. R. sig. D. Gio. Battista Gallicciolli q. Paolo veneto di anni 73, da nove giorni colto da 
emiplegia dal lato sinistro con febbre continua, remittente, mista a sintomi di le nta nervosa, questa 
mattina alle ore 11 circa finì di vivere per stasi cerebrale. Il suo cadavere dovrà essere tumulato al 
mezzo giorno circa. Santo Bianchi medico» . Ed in aggiunta: «Fu portato in San Cassan».  Infatti, il 
Gallicciolli era alunno della chie sa di S. Cassiano, ed in essa scorgesi il suo busto con onorevole 
iscrizione.  
S  indice  
S. Alvise (Campo, Rio, Secchere).  
La chiesa di S. Lodovico, «vulgo di S. Alvise»,  deve, secondo i cronisti, la propr ia origine ad una 
visione che nel secolo XVI ebbe Antonia Venier, in cui le apparve S. Lodovico vescovo di Tolosa, 
comandandole di erigergli un tempio. La Venier fabbricò inoltre un monastero ove si ritirò con 
alcune compagne per professare la regola di S.  Agostino. Questo monastero dilatossi dopo che nel 
1411 vi concorsero parecchie monache Agostiniane fuggite da Serravalle in occasione di guerra. 
Nel 1806 esso accolse eziandio le monache di S. Caterina di Venezia. Nel 1810 fu soppresso, e 
divenne asilo de lle fanciulle esposte, dopo il loro ritorno dalle balie campestri. Ora è occupato dalle 
Figlie di Carità, venute da S. Lucia. La chiesa, sorta nel 1388, fu rifabbricata nel 1430, e ristaurata 
verso la fine del secolo XVII.  
Nel circondario di S. Alvise morì  il celebre medico Santorio Santorio, come si ricava dalla seguente 
annotazione tratta dal necrologio parrocchiale della chiesa dei SS. Ermagora e Fortunato: «A di 25 
febbraio 1635 M. V. l’ecc.mo sig. Santorio Santorio medico fisico di anni 76, da mal d’or ina già 
anni uno, nelle case del Dardani a S. Alvise».  
In «Campo di S. Alvise»,  e precisamente «in le case delle muneghe»,  abitava nel 1566 « Ant.o Palma 
depentor», padre del celebre Jacopo Palma detto «il giovine».  
Per le «Secchere di S. Alvise»  vedi Secchere  (Corte delle).  
S  indice  
S. Andrea (Fondamenta, Rio, Ponte, Campo, Fondamenta di).  
Quattro nobili matrone Veneziane, denominate Francesca Corraro, Elisabetta Gradenigo, E lisabetta 
Soranzo, e Maddalena Malipiero, ottennero nel 1329 di erigere in questa situazione, appellata, pel 
volgere che fanno i canali, «cao de zirada»,  un oratorio ed una casa di ricovero per povere donne, 
sotto il titolo di S. Andrea Apostolo.  
Il propon imento venne a bella prima combattuto dalle monache di S. Chiara, ma, vinti finalmente 
gli ostacoli nel 1331, fu progredita la già piantata fabbrica, che ben presto ebbe compimento. Giunto 
l’anno 1346, e morte Francesca Corraro ed Elisabetta Gradenigo, le due superstiti matrone 
Elisabetta Soranzo e Maddalena Malipiero, unitamente ad altre, che ad esse si erano aggregate, 
abbracciarono la regola di S. Agostino, e si sottoposero al jus patronato del doge. Continuarono 
tuttavia la pietosa opera d’alimentare le  povere fino al 1684, in cui vi sostituirono l’obbligo di 
ricevere tre converse senza esborso di dote. La chiesa di S. Andrea, sorta, come dicono alcune 
cronache, a merito della famiglia Bonzio, fu riedificata nel 1475 a spese pubbliche, e consacrata nel 
1502 da Giulio Brocchetta arcivescovo di Corinto. A quanto pare, essa ebbe un ristauro novello nel 
secolo XVII. Finalmente, nel principio di questo secolo, soppresso, ed in gran parte demolito il 
monastero, fu convertita a sussidiaria della parrocchiale.  
Ricorda il Cicogna che l’8 agosto 1509 il monastero di S. Andrea «de Zirada»  accolse le mogli ed i 
figliuoli di Janno ed Eugenio, naturali di Giacomo, già re di Cipro, dopo la fuga di questi due 
fratelli da Padova. Erano in numero di sette persone, pel mante nimento delle quali la Repubblica 
assegnò alle monache prima ducati 10 al mese in tutto, e poscia ducati 15 all’anno per testa.  
In «Campo di S. Andrea»  abitava Marco Barbaro, autore delle «Genealogie Patrizie»,  e d’altre 
opere inedite. Egli stesso disse ne l suo testamento (19 dicembre 1569) «.... la mia casa pur in 
campo de S. Andrea, al presente, dove già era un rio del 1510 davanti essa casa, dove al presente 
io habito».  
Il «Campo di S. Andrea»  è ora posto in comunicazione, mediante un ponte, colla «Stazi one 
Marittima»,  inaugurata il 1° maggio 1880.  
Una delle due Fondamente di S. Andrea è detta anche «della Cereria»  per la fabbrica di cere Reali.  
S. Andrea (Fondamenta, Ponte)  a S. Sofia, presso la «Ruga dei Due Pozzi».   
Da case che vi possedevano le monac he di S. Andrea di Venezia, sopra una delle quali è scolpito 
ripetutamente l’apostolo S. Andrea. Troviamo nelle Condizioni del 1582, che gli affitti soliti ad 
essere riscossi dalle «Reverende Madri di S. Andrea»  per le case poste in S. Sofia , «zoso del pon te 
di Ruga di Do Pozzi»,  ascendevano complessivamente a ducati 86.  
S. Andrea (Calle, Corte di)  a S. Benedetto.  
Attesta Flaminio Corner («Ecclesiae Venetae, Dec. XII»)  che i monaci di S. Andrea del Lido, o 
della Certosa, possedevano in questa Calle una spe cie d’ospizio, ove abitavano quando, per causa 
dei loro affari, venivano a Venezia. Tale ospizio formossi con alcune case donate il 13 settembre 
1272 da Alice, figlia di Giovanni Da Ponte, al priore Agostiniano di S. Andrea, Leonardo Marcello. 
Sopra la por ta scorgevasi scolpito l’Apostolo fra due frati preganti con l’arma dei Minotto, e con 
sottoposta iscrizione rammemorante che quel lavoro venne fatto eseguire nel 1356 dal priore Marco 
Minotto. Ora il bassorilievo scorgesi nella corte vicina.  
Per chi poi b ramasse un cenno sopra il monastero di S. Andrea del Lido diremo, che nel 1199 
Marco Nicola, vescovo Castellano, donò un’isoletta presso il porto del Lido al sacerdote Domenico 
Franco, che vi fondò un tempio sacro a S. Andrea, ed un monastero d’Agostiniani . Nel 1424, 
mandati ad abitare altrove i pochi Agostiniani che rimanevano, si diede il monastero ai padri 
Certosini, che, dopo la metà del secolo XV, lo rifabbricarono col tempio. Quest’ultimo venne 
compiuto nel 1492 sul disegno di Pietro Lombardo. I sudde tti edifici ebbero nuovi ristauri nel 
principio del secolo trascorso, ma nel 1810 si chiusero, e quindi per la massima parte andarono 
demoliti.  
In «Corte di S. Andrea»,  a S. Benedetto, abitava nel 1582 Aldo Manuzio «il giovane».  Nel catastico 
della chiesa di S. Andrea della Certosa si legge: «1582, 2 aprile. Affittation fatta per il R. P. Prior. 
del Mon. a mis. Aldo Manutio de una casa da statio posta in contrada de S. Benedeto, in corte S. 
And.a».  
S  indice  
S. Angelo (Campo, Rio di) . 
La Chiesa di S. Angelo parrocchiale era stata eretta fino dal 920 dalla famiglia Morosini e 
Lupanizzi sotto il titolo di S. Mauro. Dopo il ristauro del 1069 assunse il titolo di S. Michele 
Arcangelo, e volgarmente S. Angelo, ti tolo che conservò ancora dopo le rifabbriche del 1431 e del 
1631, e sino alla sua secolarizzazione avvenuta nel 1810. Nel 1837 fu demolita, ed una lapide nel 
selciato insegna il sito dove essa sorgeva.  
Nel tremuoto del 1347 il campanile di S. Angelo precip itò con altri della città, dopoché da sé sole 
ebbero suonato le campane. Essendo alquanto storto, venne nel 1455 raddrizzato da Bartolomeo 
Fioravanti, detto Aristotele, celebre ingegnere ed architetto bolognese, ma il dì successivo cadde, 
atterrando parte della chiesa ed alcune stanze del prossimo convento di S. Stefano, ove restarono 
uccisi due religiosi. Rialzato nel 1456 per opera di Marco de Furi, venne colto il 3 luglio 1487 da 
una saetta, laonde ebbe d’uopo di un novello ristauro.  
Leggiamo che nel 147 6 venne bandito in contumacia Giacomo tintore per aver condotto Bernardino 
degli Orsi sotto l’antico portico della chiesa di S. Angelo, ed averlo colà fatto scopo della sua 
brutale libidine.  
In questa parrocchia cessò di vivere, dicesi per morbo gallico, i l 18 aprile 1506, Marcantonio 
Sabellico, lettore pubblico ed autore di varie opere stimatissime, la cui orazione funebre fu recitata 
in chiesa di S. Stefano dal prete G. Battista Egnazio. Vi morì pure nel 1520 Raffaello Reggio, altro 
pubblico lettore, lasc iando i proprii libri ai frati di S. Giorgio.  
In uno dei due pozzi esistenti in «Campo di S. Angelo»  ritrovossi il 7 giugno 1716 il cadavere di 
Regina Maggiotto, vedova di Girolamo Carrara, trucidata, e colà poscia gettata da Angelo Fiacchi 
fiorentino, aff ine di derubarla. L’assassino fu bandito in contumacia il 5 ottobre 1719.  
Avendo il 19 maggio 1726 l’ab. nobile Scipione Varano redarguito in chiesa di S. Stefano i NN. 
UU. Marcantonio ed Alvise fratelli Badoer di ser Marino perché indecentemente scherzava no con 
una donna di mal affare, fu il giorno seguente assalito dai suddetti patrizi in «Campo S. Angelo»,  e 
ferito alla testa con armi e colpi di pietra. Essi perciò furono posti in carcere e soltanto nel 1729 
riebbero la libertà.  
Fra i palazzi che adornan o il «Campo di S. Angelo»  merita speciale menzione l’archiacuto al N. A. 
3584 poiché, mentre nel 1801 serviva ad albergo coll’insegna delle «Tre Stelle»,  vi venne a morte il 
celebre maestro di musica Domenico Cimarosa. Malamente il Zanotto asserì che quest o palazzo era 
anticamente degli Zeno, e che vi compì la sua mortale carriera il famoso Carlo. È noto al contrario 
che apparteneva ai Duodo, e probabilmente dai Duodo venne fabbricato, avendo posto negli «Alberi 
Genealogici»  di Marco Barbaro (Classe VII, Co dd. 915 -918 della Marciana) un Giacomello Duodo, 
figlio di Nicolò, vissuto nel secolo XIV, coll’annotazione: «fabbricò il palazzo a S. Angelo».  Il 
palazzo medesimo passò ai nostri tempi nei Balbi -Valier in virtù del matrimonio, successo nel 1808, 
fra Marco  Bertucci Balbi -Valier, ed Elisabetta Maria Duodo q. Marcantonio. Fu quindi dei Missana, 
e da lungo tempo si presta ad usi diversi, fra cui a birreria nel piano inferiore.  
In «Campo di S. Angelo»  fu posto in questi ultimi anni il monumento di Pietro Paleoc apa, ingegnere 
idraulico, ed uno fra i ministri della nostra Repubblica nel 1848 -1849. L’opera è dello scultore 
Ferrari.  
Pell’oratorio sacro alla B. V. Annunziata, tuttora esistente in «Campo S. Angelo»,  vedi Zotti  (Calle, 
Ramo d ei). 
S. Angelo (Ponte)  alla Giudecca.  
Nel 1518 alcuni Carmelitani della sacra Congregazione di Mantova vennero a stabilirsi in un 
monastero da prima posseduto da Benedettine, e posto nella isola di S. Angelo di «Concordia»,  o 
corrottamente «Contorta»,  la quale secondo il Cod. 939, Classe VII della Marciana, era stata così 
denominata per tre sorelle della famiglia Zuccato, che furono le prime a vestire di «concordia»  
l’abito di S. Benedetto nel suddetto monastero, fondato da Angelo Zuccato loro padre. Abbia mo 
però un testamento d’un Angelo Zuccato 22 ottobre 1331, in atti di Nicolò Bettini, con cui benefica 
il monastero di S. Angelo di Contorta, ove dice di avere monache quattro nipoti, e non figlie.  
Nel 1555 i Carmelitani dall’isola di S. Angelo di «Contort a», che in progresso di tempo destinossi 
alla fabbricazione delle polveri, onde si disse «S. Angelo della polvere»,  si trasferirono alla 
Giudecca, ove ritrovarono un picciolo convento abbandonato dai Cappuccini, ed una picciola 
chiesa, la quale, rifabbrica ta, ebbe consecrazione nel 1600 sotto il titolo di «Gesù Cristo nostro 
Salvatore»,  ma chiamossi volgarmente di S. Angelo o per la figura d’un angelo scolpita sul 
prospetto, o, meglio, per la memoria dell’isola di S. Angelo di «Concordia»,  o «Contorta».  Nel 
1768 il convento fu soppresso, ed in seguito chiusa anche la chiesa. Essa però nel 1841 ridonossi al 
divin culto, come oratorio privato, dalla famiglia Cogo.  
S  indice  
S. Anna (Fondamenta, Campo, Ramo, Po nte, Rio, Calle al Ponte, Calle).  
Giacomo da Fano, eremita Agostiniano della Congregazione dei Brittini, o Brittinesi, venuto a 
Venezia nel 1240, poté acquistare due anni dopo un terreno vacuo a Castello, e fabbricarvi una 
chiesa ed un convento sotto l’in vocazione di S. Anna e Caterina pei Religiosi del suo Ordine. Questi 
in progresso di tempo, tramutatisi a S. Stefano, alienarono nel 1297 ambidue gli edifici ad alcune 
devote femmine desiderose di professare la regola di S. Benedetto, che vi si trasferiron o nel 1304. 
La chiesa di S. Anna, riedificata nel 1634 sopra il modello dell’architetto Contin, ed il convento, 
ristaurato nel 1765, vennero secolarizzati nel 1807, e nel 1810 ridotti a Collegio di Marina. Ora però 
si prestano ad uso di Ospitale delle trup pe di Marina.  
Essendo serpeggiata nel convento di S. Anna, come in altri molti della città, la dissolutezza di 
costumi, la Quarantia Criminale il 12 settembre 1491 procedeva contro parecchi patrizi per aver 
commesso atti carnali con quelle monache. Ciò rip etevasi anche nel 1608.  
Nel convento di S. Anna presero il sacro velo Alturia e Perina Robusti, figlie del celebre Tintoretto, 
le quali per la loro chiesa ricamarono in seta un palio d’altare rappresentante la Crocifissione, quale 
aveala dipinta il Tintore tto nell’albergo della scuola di S. Rocco. Corre fama che una delle 
ricamatrici divenisse cieca appena compiuto il lavoro.  
Monacata a forza, visse pure molt’anni in questo convento quell’Arcangela Tarabotti che, avversa 
dapprima allo stato di vita abbracci ato, scrisse la «Semplicità Ingannata» , la «Tirannia Paterna»,  e 
lo «Inferno Monacale»  (opera rimasta inedita), e che poscia, pell’esortazioni del cardinale Federico 
Corner (patriarca di Venezia nel 1631) rassegnossi alla sua carriera, e compose alcune ope re 
ascetiche. Vedi Cicogna, «Inscriz. Ven.»,  vol. I.  
Sulla «Fondamenta di S. Anna»  havvi, come lo dimostra una iscrizione sul muro, l’ «Ospizio 
Foscolo» , che s’instituì nel 1418 per lascito di Lucia Foscolo, allo scopo di raccogliere povere 
vedove.  
S  indice  
S. Antonino (Salizzada, Ponte, Rio, Campo).  
La chiesa di S. Antonino, ex parrocchiale, fu eretta dalla famiglia Badoara nel secolo VII. Venne 
poi rifabbricata nel 1680, come s’impara dalla iscrizione po sta sul prospetto. Ora serve di succursale 
a S. Giovanni in Bragora. Il suo campanile sorse circa alla metà del secolo trascorso, poiché il 
parroco Antonio Fusarini, morto nel 1762, è detto sulla pietra sepolcrale «auctor sacrae turris».  
Questa chiesa nel 1819 fu teatro d’una strana avventura. In essa riparossi un grosso elefante, 
scappato, con gran timore della popolazione, dal suo serraglio sulla «Riva degli Schiavoni».  Non 
valendo le palle da fucile ad ucciderlo, fu d’uopo ricorrere agli artiglieri, che,  appuntata una 
colubrina, lo fecero finalmente cadere esanime al suolo. Il fatto inspirò «l’Elefanteide»  del celebre 
Buratti. Vedi anche l’opuscolo intitolato: «L’elefanticidio in Venezia dell’anno 1819 del nobile 
signor Pietro Bonmartini Padovano. Venezia , Andreola, 1819».  
In contrada di S. Antonino morì il 4 Gennaio 1497 m. v. Girolamo Lando patriarca di 
Costantinopoli.  
S  indice  
S. Antonio (Punta, Paludo di)  a Castello.  
Marco Catapan e Cristoforo Istrig o avevano rassodato e reso abitabile una velma, o palude, situata 
verso la punta di S. Elena a Castello, loro donata nel 1334 dal Maggior Consiglio. Sopra questo 
terreno fra’ Giotto degli Abati, priore dei canonici regolari di S. Antonio di Vienna in Franc ia, 
fabbricò nel 1346 una chiesa ed un monastero dedicati al santo suddetto, ottenendo, parte per 
acquisto, e parte per donazione dell’Istrigo, avvenuta nel 1360, la proprietà del fondo. Le fabbriche, 
che furono compiute dalle famiglie Lion, Pisani, e Grim ani, passarono nel 1471 dalle mani dei 
canonici regolari di S. Antonio in quelle dei canonici regolari di S. Salvatore di Venezia, che ne 
furono possessori finché il convento di S. Antonio di Castello andò soppresso in virtù della legge 7 
settembre 1768. A llora la chiesa si fece uffiziare da un cappellano, ed il convento, divenuto di jus 
pubblico, servì ad usi diversi, fra cui nel 1787 all’istituto di Luigia Pyrker Farsetti, ove si 
raccoglievano, e si istruivano nell’arte del filare e del tessere ben 70 pov ere figlie della città. Servì 
in epoca successiva ad ospitale pei soldati feriti, finché nel 1806 venne occupato dalle truppe della 
Marina Austriaca. Nel 1807 chiesa e convento si distrussero per dar luogo ai Pubblici Giardini.  
Ricorderemo col Mutinelli («Lessico Veneto»)  come, sotto pretesto di devozione a S. Antonio abate, 
fosse uso di quei canonici «di lasciar vagare per la città alcuni porci, i quali, bene pasciuti dalla 
pietà dei fedeli, erano poi un ghiotto e ricco boccone del padre priore; questa irr eligiosa 
consuetudine fu tolta dal M. C. con decreto del 10 ottobre 1409».  
Noteremo ancora che, fino dal 1471, decretava il Senato che in «Campo di S. Antonio»  fosse 
costrutto un coperto di tavole per quei poveri, i quali stanziavano sotto le volte esterne  della basilica 
di S. Marco e del Palazzo Ducale. In rendimento di grazie all’Altissimo per la liberazione di 
Scutari, avvenuta nel 1474, sorgeva due anni dopo nel sito medesimo un formale ospizio dedicato a 
«Messer Gesù Cristo».  Qui, per legge del Maggior  Consiglio, 11 marzo 1503, dovevano ricettarsi 
soltanto marinai, ed altri, che si avessero reso benemeriti dello stato. La prossima chiesa, che pure 
consecrossi nel 1503, e che chiamossi di S. Nicolò di Bari, venne consegnata nel 1591 ai Somaschi 
per comod o del Seminario Ducale, trasportato allora in parte dell’ospizio di «M. Gesù Cristo»,  
coll’obbligo però a quei padri di servire nelle cose spirituali i ricoverati. Anche i suddetti edifici 
s’atterrarono quando si vollero formare i Pubblici Giardini.  
Per la  «Punta di S. Antonio»  vedi Garibaldi  (Strada).  
Pel «Paludo di S. Antonio»  vedi Paludo  (Corte ecc. del).  
La «Calle dietro il Paludo»  di S. Antonio è messa attualmente in comunicazione, per mezzo d’ un 
ponte, coll’isoletta di S. Elena, ove da qualche anno venne piantato un grandioso «Stabilimento di 
Costruzioni».  
S. Antonio (Ponte)  alla Maddalena.  
Prima dell’ultima rifabbrica di questo ponte, avvenuta in ferro nel 1860, esisteva presso al 
medesimo un  «capitello»,  od altarino, sacro a S. Antonio di Padova. Il Boschini («Le ricche Minere 
della Pittura Veneziana») ricorda che qui poteva ammirarsi una pala di Filippo Bianchi. «Sopra il 
Ponte di S. Fosca» , egli dice, «che s’invia alla Maddalena, vi è un ca pitello con Maria in aria e il 
Bambino, et in basso li santi Francesco, Antonio di Padova, e Domenico, opera delle meglio di 
Filippo Bianchi».  Al momento della rifabbrica il vecchio capitello surrogossi con un altro di più 
piccola dimensione, sacro pur ess o al taumaturgo di Padova, e fornito d’altro quadretto. Dicesi che 
la pala del Bianchi si conservi in casa privata.  
Altre strade portano la surriferita denominazione, alcuna delle quali la deve, anziché a S. Antonio di 
Padova, a S. Antonio Abate, come il «Ramo Calle S. Antonio»  a S. Luca, il quale con la prossima 
Calle, ora chiamata «Bembo»,  si denominò da un vecchio dipinto, tuttora visibile nella Calle 
medesima, e rappresentante S. Antonio Abate o, come suolsi dire, S. Antonio del Fuoco.  
S  indice  
S. Apollonia (Ruga Giuffa, Fondamenta, Sottoportico di)  a’ SS. Filippo e Giacomo, ed a S. 
Apollonia.  
Questa Scuola antichissima dividevasi in due colonnelli, l’uno sotto l’invocazione dei SS. Filippo e 
Giacomo, che aveva albergo al «Ponte di Canonica»,  l’altro sotto l’invocazione di S. Apollonia, che 
raccoglievasi in un locale sopra la prossima fondamenta. I due colonnelli, pel decreto 24 settembre 
1462 del Consiglio dei X, vennero concentrati in un solo, che si sottopose ad entrambi i titolari, e 
che, abbandonato lo stabile presso il Ponte, fissò per sua unica residenza quello sopra la 
Fondamenta, denominata tuttora colle strade vicine «di S. Apollonia».  In questo sito il Cicogna 
lesse sopra l’architrave d’una po rta la seguente iscrizione: Scola di S. Apollonia Arte de Linaroli 
1780. I Linajuoli possedevano pure in chiesa dei SS. Filippo e Giacomo un altare. Essi avevano la 
privativa della pettinatura e della vendita del lino pettinato, e dovevano essere nazionali  colla solita 
servitù e prova. L’arte suddetta faceva anche esercitare la filatura ed il lavoro del lino, impiegando a 
tale scopo moltissime persone indigenti sì della città come della campagna. Il lino pettinato non 
poteva essere introdotto in Venezia dal l’estero né dallo Stato. Cento e ventisette individui erano 
ascritti a questo corpo al cadere della Repubblica.  
Per la denominazione «Ruga Giuffa» vedi Ruga Giuffa  (Ponte ecc. di).  
S  indice  
S. Aponal (Campo, Rio di).  
La chiesa di S. Apollinare, «vulgo S. Aponal»,  fu edificata nel 1034 dalle famiglie Sievoli e 
Rampani di Ravenna. Ebbe un ristauro nel secolo XV, ed una rifabbrica nel XVI. Conservossi 
parrocchiale fino al 181 0, epoca in cui fu chiusa. In seguito servì a ricovero notturno di poveri, poi 
ad officina da magnano e falegname, poi a magazzino di mobilie, e carcere per detenuti politici, e 
deposito di sfaciture, e spaccio di carbone, e finalmente a bottega da rigatti ere. Nel 1840, posta a 
pubblica vendita, veniva acquistata da un Angelo Vianello, detto Chiodo, che tosto la rivendeva ad 
alcuni devoti, i quali la riaprirono al divin culto nel 1851. In questa occasione si volle fregiarne la 
porta con un bell’arco lombard esco, trasportato dalla chiesa di S. Elena in isola, il quale faceva 
parte del monumento eretto al generale Vittore Cappello, lavoro d’Antonio Dentone (1480). Nel 
frontone circolare stava il gruppo di S. Elena con Vittore Cappello in ginocchio d’innanzi ad  essa. 
Tal gruppo trovasi attualmente nella chiesa dei SS. Giovanni e Paolo.  
D’una curiosità avvenuta in parrocchia di S. Apollinare fa cenno il Sanudo nei «Diari»  colle parole: 
«Adi 19»  (decembre 1510) «fo portato in collegio uno mostro eri nato qui in Ve nexia in campiello 
di Santo Aponal da uno povero erbaruol, videlicet uno puto et una puta che si tieneno insieme 
davanti, videlicet do teste, 4 braxe, 4 gambe, chome apar per questa figura; el qual nacque eri, et 
vixe una hora: fono batezati la femena Mari a, el puto Zuane: fo portati poi dal patriarca et in 
colegio, et cussì molti andono a caxa a vederli, et pagavano uno soldo, et fono imbalsamati. Et, 
cossa mostruosa, hanno un corpo solo».  
Di Bianca Cappello, che abitava in questa parrocchia, diremo altrov e. Vedi Storto  (Ponte).  
A S. Apollinare morì il pittore Alvise Benfatto, detto dal Friso, nipote, per via di sorella, del celebre 
Paolo Veronese. Hanno i Necrologi Sanitari: «7 ottobre 16O9. M. Alvise Benfatto pittor de anni 65 
in c.a da febbre g.ni 8, S. Aponal».  Ciò valga a correzione del Ridolfi, il quale pone la morte del 
Benfatto come seguita nel 1611. (C icogna , «Inscr. ven.»,  III, 276).  
In «Campo di S. Apollinare»,  per ultimo, nacque, il 12 febbrajo 1801, il poeta Luigi Car rer, figlio 
d’Antonio e di Margherita Dabalà.  
S  indice  
S. Barnaba (Campo, Ponte, Rio, Traghetto di).  
La chiesa di S. Barnaba fu eretta nell’809 dalla famiglia Adorni, o Adami. Consunta dall’incendio 
del 1105, e rifabbricata con le limosine dei fedeli, ebbe consecrazione nel 1350 per mano dei due 
vescovi Francesco Mociense dell’ordine dei Minori, ed Agnellino Sudense dell’ordine dei 
Predicatori. Cadente poscia per vetustà, venne rinnovata, e compiuta del t utto nel 1776 con disegno 
di Lorenzo Boschetti. Nel 1810 di parrocchiale divenne sussidiaria.  
Il «Ponte di S. Barnaba»  venne costrutto per la prima volta in pietra nel 1337.  
Solenne e pomposo spettacolo presentò il «Campo di San Barnaba»  la domenica 29 gen naio 1441, 
allorché vi giunse da S. Samuele, sopra un ponte di barche, la famosa cavalcata disposta per 
festeggiare le nozze poc’anzi avvenute fra Jacopo Foscari, figlio del doge Francesco, e Lucrezia 
Contarini, comparendovi pure il principe ad accogliere la nuora che erasi recata alla chiesa per 
ascoltar messa. In quella occasione nel mezzo del Campo fu recitato un bellissimo sermone con 
«tanti zentiluomini e puovolo che no se podeva andar in alcun luogo».  Il dopo pranzo del medesimo 
giorno approdò a S. Ba rnaba il bucintoro montato da 150 dame, ed accompagnato da molti 
palischermi, e da tutte le barche della contrada, per condurre la sposa al Palazzo Ducale, ove 
s’imbandì lauta cena, dopo cui «fo fatto festa fin a hore nove di notte».  Vedi la curiosa letter a 
riportata da Flaminio Corner nei suoi «Opuscula quatuor»  ecc. 
S  indice  
S. Bartolomeo (Merceria, Campo).  
La chiesa di S. Bartolammeo si reputa fondata nell’840, ed intitolavasi prima a S. Demetrio marti re 
di Tessalonica. Rinnovossi sotto il Doge Domenico Selvo nel 1170, e dedicossi a S. Bartolammeo. 
Era parrocchiale fino dalla sua origine; momentaneamente però venne assoggettata, nel 1195, ai 
Canonici di S. Salvatore, dalla qual soggezione restò libera p oco tempo dopo. Nel 1342 fu unita dal 
pontefice Giovanni XXII, alla mensa patriarcale di Grado, la quale ne eleggeva il parroco, diritto 
che passò poi a quella di Venezia. Dopo varii ristauri si ridusse finalmente alla forma attuale nel 
1723, e nel 1810 di venne succursale di S. Salvatore. Il vecchio campanile di S. Bartolammeo, 
demolito nel 1747, venne poi rifabbricato, e ridotto a compimento nel 1754.  
In parrocchia di S. Bartolammeo abitava Raffaele Zovenzonio, celebre poeta triestino del secolo 
XV. Ciò si  deduce dalla «Mariegola»  della Confraternita di S. Girolamo, di cui egli era socio.  
In parrocchia di S. Bartolammeo abitava pure il pittore Vincenzo Catena, che, col suo secondo 
testamento, 15 aprile 1530, in atti Zaccaria de Priuli, lasciò tutto il suo r esiduo alla Scuola dei 
Pittori, perché comperassero uno stabile per le loro riduzioni. Perciò l’albergo dei Pittori, in «Calle 
Sporca» a S. Sofia, aveva la seguente lapide commemorativa, donata poscia da Giovanni David 
Weber al Seminario della Salute: Pictores Et Solum Emerunt Et Has Construxerunt Aedes Bonis a 
Vicentio Catena Pictore Suo Collegio Relictis. MDXXXII.  
La notte dal 12 al 13 maggio 1797 avea luogo presso la chiesa di S. Bartolammeo un lagrimevole 
fatto. Acceso di furore il popolo contro coloro che erano stati i principali motori della resa di 
Venezia ai Francesi, facevasi a saccheggiare le case dei rei, e, come avviene in simili casi, non 
rispettava neppure quelle degli innocenti. Allora Bernardino Renier ordinava che si ponessero 
alcune artigli erie sulla sommità del «Ponte di Rialto»  per impedire ai saccheggiatori di varcarlo. 
Appena dunque che questi, per nulla intimoriti, s’avvicinarono tumultuando, davasi fuoco alle 
miccie, e la via sottoposta riempivasi di sanguinosi cadaveri. Fatale destino  che il cannone di S. 
Marco dovesse tuonare per l’ultima volta non contro i proprii nemici, ma contro i propri figli!  
Il «Campo di S. Bartolomeo»,  coll’atterramento di varii stabili, venne notabilmente ampliato nel 
1858.  
Nel 20 decembre 1883 s’inaugurò in mezzo ad esso il monumento a Carlo Goldoni, la cui statua in 
bronzo venne eseguita dallo scultore Dal Zotto.  
S  indice  
S. Basegio (Campo, Fondamenta, Ponte, Sottoportico, Salizzada).   
Vuole il Sanudo che l a chiesa parrocchiale di S. Basilio, «vulgo S. Basegio»,  sia stata eretta nell’870 
a merito della patrizia famiglia Basegio. Alcuni altri la vogliono eretta nel 905, ovvero 970, ed a 
merito dei Molini, oppure degli Acotanto. Comunque sia, fu rinnovata dopo  il 1105, ma il tremuoto 
del 1347 m. v. la fece crollare, e quindi convenne rifabbricarla. Ebbe in seguito tre altri ristauri, 
come, sulla fede delle iscrizioni, nota il Cicogna. Nel 1808 divenne succursale, e nel 1810 si chiuse. 
Servì quindi a magazzino d i legname e d’altro fino al 1824, in cui si distrusse. La sua area è ora 
ridotta a giardino col N. A. 1525.  
Si dice che in parrocchia di S. Basilio abitasse il beato Pietro Acotanto, patrizio veneto, morto nel 
1187. Il di lui corpo per certo veneravasi nel la chiesa di S. Basilio, e quando essa fu chiusa nel 
1810, fu trasportato nella chiesa di S. Sebastiano, e quindi nel 1821 in quella dei SS. Gervasio e 
Protasio.  
Avendo ser Giusto Orio tentato d’annegare più volte il proprio nipote Nicolò Orio, una delle q uali 
gettandolo giù dal «Ponte di S. Basegio»,  fu condannato, con sentenza 19 febbraio 1396 m. v., a 
stare perpetuamente in bando da Venezia, e dal dominio, sotto pena d’essere messo a quarti, ed a 
perdere tutt’i suoi beni, che dovevano devolversi a favore  del nipote.  
In parrocchia di S. Basilio venne alla luce il 7 ottobre 1675 la nota pittrice Rosalba Carriera, la 
quale, come dice il Zanetti («Della Pittura Veneziana»)  condusse la pittura a pastelli a tale 
perfezione, «che non vi fu nome celebre in questo  genere che le andasse davanti, e che pochi si 
trovarono che la potessero eguagliare». Dopo molti viaggi reduce a Venezia, divenne nel 1747 
affatto cieca, sventura che parve essere il presagio d’altra maggiore, cioè della totale alienazione di 
mente, oppre ssa dalla quale morì nel 15 aprile 1757.  
S  indice  
S. Basso (Calle).  
La chiesa parrocchiale di S. Basso deve i suoi principii alla famiglia Elia nel 1076. Arsa, con altre 
ventidue chiese, nel 1105, venne rinnovata. Incontrò egual disgrazia nel 1661 avendosi appreso il 
fuoco, per la vicinanza delle candele accese, all’apparato dell’esposizione del SS. Sacramento, 
fattasi il 25 del mese di marzo. Allora tornò ad essere rifabbricata, come sembra, dall’archite tto 
Benoni. Nel 1810 fu chiusa, e convertita in magazzino. Alquanti anni fa si voleva riaprirla al culto 
di tutti i Santi Veneziani d’ogni epoca, ma il progetto cadde ben presto in dimenticanza.  
Questa chiesa, dal 1088 al 1100, restò unita al vescovado di Jesolo, e, dal 1365 al 1418, a quello 
d’Eraclea.  
Dicesi che nel 1282 si fabbricasse a S. Basso una loggia perché i nobili vi si potessero trattenere in 
piacevole brigata nelle prime ore della notte.  
In «Calle S. Basso»  successe nel 1310 una scaramuccia fra  i congiurati di Bajamonte Tiepolo, e la 
gente del doge Pietro Gradenigo.  
In parrocchia di S. Basso abitava nel 1528 il famoso pittore Giacomo Palma il vecchio, come si 
rileva dal testamento che, a dì 28 luglio di quell’anno, egli fece negli atti di Alvise  Nadal, pievano 
di S. Boldo, e pubblico notajo.  
V’abitava pure il celebre architetto Jacopo Sansovino in una casa al principio delle «Procuratie 
Vecchie»,  che, fino dal 1529, gli era stata assegnata dal pubblico. Leggesi nel necrologio 
parrocchiale: «27 no vembrio 1570. ms. Jacopo Sansovino proto della giesia di S. Marco, de anni 
91, amalà un mese e mezo de malatia di vegeza».  Il Sansovino ebbe i funerali in S. Basso 
coll’intervento dei canonici di S. Marco, ma fu sepolto in S. Geminiano. Distrutta questa ch iesa nel 
1807, le ceneri del sommo architetto si trasportarono nell’altra di S. Maurizio, e finalmente nel 1820 
in quell’oratorio che è annesso al Seminario della Salute.  
A S. Basso, e forse nella casa medesima, morì Francesco Sansovino, letterato, figliuo lo di Jacopo. 
Questi nel suo testamento, fatto il 24 novembre 1582 in atti Marcantonio de Cavaneis, disse... «S. 
Basso, sotto la cui parrocchia io abito al presente». Ed il necrologio: «Adì 28 setembrio 1583. ms. 
Franc. Sansovino d’anni 60, da febbre jorni  num. 12».  
Nella medesima parrocchia, per ultimo, venne a morte, ai 2 novembre 1592, Modesta da Pozzo, 
detta Moderata Fonte, poetessa e letterata Veneziana. «Adì 2 novembrio 1592 la mag. mad.a 
Modesta di anni 36 consorte dell’eccell.mo s. Filippo de Zorzi S. Basso» . Così nei Registri sanitari. 
Filippo de Zorzi, o Zorzi, non apparteneva, come erroneamente scrive il Quadrio, alla casta patrizia, 
ma bensì alla cittadinesca. Egli fece scolpire un epitaffio alla moglie sepolta nel chiostro dei Frari, 
donde si ri leva ch’era figlio di Pietro, e che esercitava la carica di avvocato al Magistrato delle 
Acque.  
Alcuni fra i «Registri dei Giustiziati in Venezia», che si conservano a penna tanto nella biblioteca 
Marciana, quanto altrove, riferiscono che un pievano di S. Basso, chiamato D. Francesco, ma di cui 
tacciono il cognome, sentendo da un suo penitente ch’egli aveva privato di vita un gentiluomo, 
differì per destro modo la confessione al giorno seguente, in cui ascose in un armadio il proprio 
nipote, acciocché potes se ascoltare il tutto, e, dandone parte alla Giustizia, guadagnare la taglia 
proposta di quattro mila ducati. Avuto effetto il divisamento, stava l’omicida per salire il patibolo, 
allorché nel silenzio del carcere disse ad alta voce innanzi l’immagine d’un  Crocifisso: «È vero 
ch’io sono il reo, ma come può essere scoperto il mio delitto, se è conosciuto soltanto da voi che 
siete il mio Gesù Cristo, da che sono il reo, e dal pievano di S. Basso che è stato il mio 
confessore?»  Queste parole, riportate al trib unale supremo, fecero sì che venisse imprigionato il 
pievano, e che, dopo aver confessato in mezzo ai tormenti della tortura il proprio misfatto, fosse 
decapitato il 22 aprile, o, come asserisce qualche registro, il 22 agosto 1639, giorno di giovedì. 
L’ucc isore del gentiluomo ebbe in quella vece salva la vita; anzi gli furono dati due mila ducati 
della taglia, coll’ingiunzione d’abbandonare entro tre giorni il Veneto territorio.  
Più lieta fu l’avventura raccontataci dal Cicogna nei suoi «Diarii»  manoscritti  relativamente 
all’altro pievano di S. Basso, Benedetto Schiavini, eletto nel 1780. Si era egli raccomandato per 
venir fatto canonico di S. Marco a Margarita Dalmaz, o Delmaz, consorte del penultimo doge Paolo 
Renier, la quale promise di assecondare i di l ui desideri purché togliesse dalla facciata di S. Basso la 
campanella delle messe solita a darle fastidio. La campanella fu tolta, ma la Dalmaz, che 
accostumava di vendere le cariche, fece conferire ad altri il canonicato. Allora il pievano rimise a 
suo po sto la campanella ed alla dogaressa che lo chiamava mancante di parola, rispose che anch’ella 
non aveva mantenuta la propria col non dargli il canonicato. Questo fu nuovamente promesso, ed il 
pievano nuovamente tolse la campanella, ottenendo dopo qualche t empo il posto da lui desiderato.  
Scrive il Cicogna che la Dalmaz, nata a Costantinopoli, e creduta in origine funambula, o ballerina, 
morì l’11 gennaio 1817 in parrocchia di S. Angelo, in quello stabile che è vicino al palazzo Medin, 
lasciando cospicua fac oltà. 
S  indice  
S. Biagio (Fondamenta, Campo).  
Vuolsi che questo tratto fosse anticamente un’isoletta chiamata «Ladrio»,  ovvero «Adrio».  La 
chiesa di S. Biagio sorse nel 1052 qual parrocchiale per opera d ella famiglia Boncigli, e per molti 
anni venne uffiziata alternamente con rito latino e greco fin che i Greci passarono a S. Giorgio. 
Cadente ebbe una rifabbrica nel 1745 sul disegno di Filippo Rossi proto dell’Arsenale, ma nel 1810 
si chiuse per riaprirsi  più tardi nel 1817 come parrocchia del corpo della Marineria.  
Circa il «Ponte di S. Biagio»,  detto anche «Ponte dell’Arsenale»,  abbiamo la legge seguente in data 
20 febbraio 1323 M. V.: «Quod nemo in quadragesima praesenti et futuris possit transire ad 
equum, nec cum equo, pontem sancti Blasii, sub poena solidorum viginti pro quolibet et qualibet 
vice».  Emanossi forse questa legge in vista del gran concorso di popolo che frequentava di 
quadragesima i così detti «perdoni»  di Castello. Il ponte medesimo di l egno, al pari dell’altro più 
prossimo all’Arsenale, e di quello oggidì chiamato «della Veneta Marina»,  aveva il nome di «Ponte 
delle Catene»  pei lunghi ferri che, attaccati agli stabili propinqui, lo sostenevano nelle occasioni che 
doveva alzarsi pel passa ggio dei navigli uscenti dall’Arsenale. Scrive la «Gazzetta Urbana»  sotto il 
1° luglio 1789: «Un giovine d’anni 25 ha il merito d’aver liberati quegli stabili dal pericolo di 
cadere un giorno alle frequenti scosse cagionate dal continuo transito, sostituen do al vecchio un 
nuovo ponte di due pezzi, ch’apresi e chiudesi senza alzarlo, combaciandosi con somma facilità ed 
offrendo un sicuro, e non faticoso passaggio».  
Racconta il Sanudo nelle sue «Vite»  dei Dogi che «nel 1381, la notte di S. Bartolomeo, nacquer o in 
questa terra due figliole nella contrada di S. Biagio vive e sane con tutte le loro membra, ma erano 
congiunte ad invicem a femore usque ad pectora, e pareva che si volessero abbracciare».  
I magazzini di granaglie, che tuttora esistono in «Campo di S.  Biagio»,  vennero eretti nel 1322, 
epoca di carestia, leggendosi nel Savina che in quest’anno «fo in Senato deliberado de far un 
deposito in Venezia di formenti, et fo fatti alcuni magazzini sul Campo di S. Biasio»  ecc. 
Qui il 15 marzo 1885 venne inaugurat o il monumento in onore dell’esercito Italiano, resosi 
benemerito all’epoca delle ultime inondazioni. La scultura è di Augusto Benvenuti.  
S. Biagio (Fondamenta, Rio, Ponte) alla Giudecca.  
La B. Giuliana dei Conti di Collalto, preso l’abito di S. Benedetto  nel chiostro di Salvarola presso 
Este, e giunta nel 1222 a Venezia, fondò alla Giudecca una chiesa dedicata ai SS. Biagio e Cataldo, 
ed un monastero di Benedettine, ove prima sorgeva un’altra chiesa più antica, sotto la invocazione 
dei medesimi santi, ed un ospizio destinato ad accogliere i pellegrini che passavano in Terra Santa. 
Nel 1519 questo monastero fu riformato dal patriarca Antonio Contarini, e nel secolo medesimo 
venne anche materialmente rinnovato probabilmente insieme alla chiesa. Ambidue gli e difici ebbero 
un’altra rifabbrica nel secolo trascorso, ma nel 1810 si ridussero ad usi profani. In questi ultimi anni 
poi furono distrutti per far sorgere un novello fabbricato ad usi commerciali.  
Scrive il Sanudo, sotto il 15 febbraio 1513 M. V.: «In que sti zorni a S. Biaxio Catoldo seguite certa 
cuestione tra loro monache che si treteno i libri in la testa. Ideo andoe il patriarcha ivi, e udite le 
loro querele, et scoperse come vivevano inhonestamente, e trovò a una Faustina Manolesso una 
peliza damaschi n bianco fodrà di martori, la qual si dice l’à fata sier Cristofal Capello Savio ai 
Ordeni di Sier Francesco el cavalier».  
S  indice  
S. Boldo (Campo, Ponte).  
La chiesa parrocchiale di Sant’Ubaldo, volgarm ente «S. Boldo»,  fabbricossi, sotto l’invocazione di 
S. Agata, dalle patrizie famiglie Giusto e Tron intorno al secolo XI, ma incendiatasi nel 1105 fu 
rinnovata, e poscia ampliata nel 1305. Col progresso di tempo, dalle vicinanze d’uno spedale, detto 
di S.  Ubaldo, fondato per 12 povere dai coniugi Tommaso e Lorenza de Matteo da Firenze, cogli 
atti d’ultima volontà 19 decembre 1395, e 16 agosto 1429, cominciò ad intitolarsi, oltre che di S. 
Agata, anche di S. Ubaldo, e finalmente restò con quest’ultimo nome soltanto. Resa cadente nel 
1735, venne in 4 anni riedificata. Si chiuse nel 1808, ed in seguito si demolì, non in modo però che 
non se ne scorgano gli avanzi insieme a quelli del campanile.  
Lo spedale, ovvero ospizio, di S. Ubaldo si presta tuttora alla su a primitiva destinazione.  
S  indice  
S. Bonaventura (Ponte, Fondamenta).  
I PP. Francescani Riformati che dimoravano in S. Francesco del Deserto, abbandonata quell’isola 
pell’insalubrità dell’aere, passaron o prima nell’abazia di S. Cipriano di Murano, poscia a S. Nicolò 
nel locale che in seguito venne occupato dalle «Terese»,  e finalmente nel 1620 fondarono in questo 
sito nuovo convento e chiesa nuova, tre anni dopo consecrata sotto il titolo di S. Bonaventu ra. Nel 
1810 ambidue gli edifici si ridussero ad usi profani. Nel 1859 però vennero comperati dalla contessa 
Paolina Giustiniani Recanati, vedova Malipiero, che nel 1875 v’introdusse alcune Carmelitane 
Scalze.  
Havvi memoria che nel giorno di Pasqua dell’an no 1641 Alvise Paruta rapì Lucia Gerardi, che, 
unitamente al proprio padre, usciva dalla chiesa di S. Bonaventura. Il rapitore perciò, con sentenza 3 
aprile dell’anno medesimo, venne bandito, ma nel 1646 ottenne piena grazia.  
S  indice  
S. Canciano (Parrocchia, Campo, Ponte, Rio, Rio Terrà).  
Sembra che alcuni profughi Aquilejesi fondassero la chiesa sacra a S. Canciano e compagni, celebri 
pel martirio sofferto in Aquileja. Non si sa tuttavia precisamente in  qual epoca ciò avvenisse. 
Questa chiesa fu consecrata nel 1351 da Marco, vescovo di Jesolo, coll’assistenza di altri due 
vescovi. Nel secolo XVI minacciava rovina, per cui fu d’uopo rifabbricarla. Nel secolo XVIII venne 
ridotta alla forma presente. Essa i n antico dipendeva dal patriarca di Grado, e certamente fino da 
tempi rimoti si costituì parrocchiale. Nel 1810 perdette alcune contrade, che s’aggiunsero alla 
parrocchia dei SS. Apostoli, ma ne ebbe in cambio qualche altra della medesima parrocchia. 
Guada gnò poi tutto l’antico circondario di S. Giovanni Grisostomo, e parte di quello di S. Maria 
Nuova, e S. Marina.  
In parrocchia di S. Canciano abitava «ser Zuane Bon tajapiera»  («Mariegola»  1377 -1546 della 
«Scuola di S. Cristoforo all’Orto» ). Egli probabilme nte è quel «Zuane Bon»  padre dell’architetto 
Bartolameo Buono.  
V’abitavano pure nel secolo XVI gli Strozzi, nobili e ricchi fuorusciti Fiorentini. Leone Strozzi, 
priore di Capua, figliuolo di Filippo, dirigendo una lettera al cav. Govone, ministro della ra gione 
Strozzi in Venezia, vi faceva la soprascritta: «Sul Campo di S. Cantian in ca’ Strozzi».  Agostino 
Sagredo dice nell’ «Archivio Italiano»  d’aver fondamento per credere che la casa abitata dagli 
Strozzi sia quella ove più tardi abitò il celebre Amadeo S vajer, e quindi la famiglia Weber. Questa 
casa, che è situata al «Ponte di San Canciano»,  al così detto «Traghetto di Murano»,  apparteneva 
anticamente ai Morosini, e presenta tuttora sulle muraglie esterne alcuni frammenti di greche 
sculture, fatti colà in nestare da Davide Weber, pei quali vedi Moschini: «Itinéraire de la Ville de 
Venise» ecc. «Venise, Alvisopoli, MDCCCXIX».  
Nella medesima parrocchia morì il 20 ottobre 1549 Trifon Gabrielli, denominato il Socrate 
Veneziano, di cui parleremo altrove. Vedi Gabriella  (Corte).  
Vi morirono i celebri pittori Tiziano Vecellio, Francesco da Ponte, detto il Bassano, e Leonardo 
Corona. Vedi Tiziano  (Campo di). Il Bassano, negli ultimi anni, oltrecché malaticci o, era divenuto 
pazzo, e temeva sempre d’essere cacciato in prigione, per cui sentendo un giorno picchiar forte 
all’uscio, e credendo che fossero i birri, gettossi giù dalla finestra, e riportò varie ferite. Abbiamo di 
lui nei Necrologi Sanitari: «A dì 3 l uio 1592. M. Francesco Bassano pittor, d’anni 42, eticho già da 
lungo tempo, ultimam: da essersi buttato giù da un balcon per frenesia già otto mesi - s. Cantian».  
Vi abitava nel 1566, e vi morì il 14 luglio 1599, in età di anni 94, quel «Benedetto Bramier  q. 
Zuane»,  guerriero e mercadante Genovese, che fu sepolto ai Gesuati in un avello, sul coperchio del 
quale, ora trasportato nel chiostro del Seminario della Salute, scorgesi la di lui imagine intera, e 
leggesi un epitafio in ottava rima. Egli aveva testa to il 1° luglio 1597, in atti Luca Gabrielli, 
eleggendo a commissarii la moglie Caterina, Bianchin Bianchini suo genero, e Bortolo di Biasi 
incaricato di tener il conto del di lui negozio. Lasciava la casa che possedeva in parrocchia di S. Lio 
alla moglie,  beneficava l’ospitale di Genova, disponeva di mille ducati a beneficio della propria 
cappella nella chiesa di S. Martino di Portofino sulla riviera di Genova, voleva essere sepolto nella 
sua arca ai Gesuati coll’accompagnamento di mille poveri, a cui foss e data l’elemosina di soldi otto 
per ciascheduno, e finalmente instituiva erede residuaria di tutte le sue facoltà la nipote Giulia, alla 
quale, morta senza prole, sostituiva l’ospitale dei SS. Giovanni e Paolo di Venezia.  
Nella parrocchia di S. Canciano a bitarono pure il cavalier Tiberio Tinelli, pittore di grido, ed il 
senatore Flaminio Corner, a cui tanto deve la storia ecclesiastica veneziana. Ambidue finirono i loro 
giorni nella medesima parrocchia, il primo nel 1638, ed il secondo nel 1778, ottenendo dopo morte 
in chiesa di S. Canciano un’iscrizione monumentale. Pel luogo preciso ove abitava il Corner, vedi 
S. Giovanni Grisostomo  (Ponte ecc.). Vedi S. Canciano  (Salizzada). Vedi Formagier . 
S  indice  
S. Cassiano (Parrocchia, Campo, Rio, Traghetto di).   
Per quanto scrivono alcuni, sorgeva anticamente in questa situazione un oratorio fatto uffiziare da 
monache, e dedicato a S. Cecilia. Nel decimo secolo esso venne trasformato in chiesa parrocchiale 
per opera delle famiglie Michieli, Minotto, e Miani, e dedicato a S. Cassiano. Ebbe una rifabbrica 
dopo l’incendio del 1105, e successivi ristauri nel 1205, e  1350. Finalmente nel 1611 si ridusse alla 
presente condizione, avendosene però ai nostri tempi migliorato il prospetto col demolimento del 
portico di cui, come quasi tutte le altre di Venezia, questa chiesa era fornita. Tali portici servivano 
specialmente  alle penitenze pubbliche, durate fin verso la metà del secolo XVI, ma poscia si 
andarono demolendo pegli abusi che in essi commettevansi.  
Si trovano memorie del campanile di S. Cassiano fino dal 1292, e pare che fosse edificato ad uso di 
torre.  
Il «Rio di  S. Cassiano»  dicevasi anche in una parte «Rio Saponario»  da una fabbrica di sapone.  
Il circondario della parrocchia di San Cassiano venne nel 1810 considerevolmente ampliato 
pell’aggiunta di alcune contrade tolte alla conservata parrocchia di San Giacomo dall’Orio, e d’altre 
che appartenevano alle quattro parrocchie soppresse di S. Maria Mater Domini, S. Eustachio, S. 
Apollinare e S. Ubaldo.  
Il Gallicciolli nelle sue «Memorie»,  per farci conoscere la dissolutezza del clero di S. Cassiano nel 
secolo XVI, ci  racconta come nella visita apostolica del 1592 apparve che un prete di questa chiesa, 
per nome Gregorio Bervich, era solito d’andar qua e là giuocando alla «bassetta»,  ed aveva avuto 
pratica disonesta con una femmina; che Alvise Leopardo, sacrestano, giuo cava pur egli, ed andava 
«al magazzen a bever liatico»;  che Filippo Rota, altro prete, non voleva sempre ascoltare le 
confessioni, si rifiutava di dar l’olio santo agli infermi, e, come procuratore di capitolo, non 
accontentavasi di tre scudi, ma pretendev a tre ducati per seppellire un morto. Mormoravasi inoltre 
che costui tenesse pratica colla moglie d’un barcaiuolo, e che in casa sua frequentassero donne di 
mal affare. Egli è quel medesimo prete Filippo Rota, che nella visita antecedente, fatta l’anno 158 1, 
fu condannato, per peccato di carne, unitamente a Pietro degli Adoni, allora terzo titolato, a cui 
s’impose che cessasse di visitare certa Angela, donna maritata, e licenziasse di sua casa Vittoria, 
moglie di Giovanni Hanta.  
Ritroviamo nei «Diarii»  del Sanudo all’anno 1515, 12 genn. M. V. «In questa sera a hore do di 
note se empiò il fuogo a S. Cassan drio la chiesa in le caxe di fioli fo di Sier Piero Michiel di S. 
Polo per caxon d’un stampador venuto, et fo gran danno, bruxò alcune caxe».  
In un documen to, addotto da Flaminio Corner, apprendesi che in parrocchia di S. Cassiano abitava 
«Gullielmo figlio di Jacopo dal Zano di Bergamo lapicida».  Egli, come ritiensi, è il famoso 
architetto Guglielmo Bergamasco. L’erudito Michele Caffi crede poi che «Zano»  sia una corruzione 
di «Alzano»,  paese del Bergamasco, e che il nominato Guglielmo sia pure quel medesimo «Vielmo 
Vielmi, squadrador»,  che si ritrova notato in un documento della chiesa d’Alzano Maggiore.  
In parrocchia di S. Cassiano stanziava il buon tipogra fo Simone de Luere.  
In essa morì Paolo Orsini, che, dopo molte imprese militari operate in esteri paesi, essendo 
comandante delle Venete armi nella guerra di Cipro (an. 1571 -1572) diede prova di gran valore 
nello assedio di Margaritino, nell’espugnazione d i Navarrino, e nella demolizione del forte di 
Varbagno. Ecco l’annotazione del necrologio parrocchiale: «Adì 3 marzo 1581. L’illustrissimo et 
eccellentissimo signor Paulo Orsini de anni 64 amalado da febre per mesi dui» . Sappiamo dal 
Cicogna che gli venner o fatti solenni funerali in cui fu lodato con funebre orazione da Aldo, figlio 
di Paolo Manuzio, e che ebbe sepoltura alla Madonna dell’Orto.  
Finalmente nella parrocchia medesima venne a morte nel 1600 Giovanni Sadeler, valente incisore in 
rame, nato a Bru xelles nel 1550. Egli intagliò in Venezia la tavola della Resurrezione del Tintoretto, 
ed in chiesa di S. Cassiano venne sepolto con epigrafe riportata dal Palfero.  
S  indice  
S. Caterina (Fondamenta, Rio, Ponte, Calle lunga).  
Non si sa precisamente l’anno della fondazione della chiesa e del monastero di S. Caterina. Primi 
abitatori di esso sembrano essere stati alcuni religiosi Agostiniani, detti della Penitenza di Gesù, ed 
anche Sacchiti, o Sacchini, per la loro veste simile ad un sacco. Soppresso quest’ordine nel 1274, 
Giovanni Bianco, veneto mercadante, acquistò il locale nel 1288, e ne fece dono nel 1289 a 
Bortolotta Giustinian, che lo destinò ad uso di monache Agostiniane, sotto il vecchio titolo di S.  
Caterina dei Sacchi. Bortolotta era figlia del celebre Nicolò Giustiniani, già monaco in S. Nicolò del 
Lido, uscito dal chiostro col permesso del papa, ed unitosi ad Anna Michiel per dar successione al 
proprio casato. Nel 1807 le monache di S. Caterina ve nnero concentrate con quelle di S. Alvise, e 
nel loro monastero si collocò il Liceo Convitto, ora chiamato Marco Foscarini. La chiesa divenne 
allora, come lo è tuttavia, oratorio sacramentale dello stabilimento. Essa nel giorno della Santa 
titolare era vis itata dal principe, e dalla Signoria perché in quel giorno, per mozione del doge Pietro 
Gradenigo (an. 1307), si celebrava la così detta «Festa dei Dotti»,  e schiudevansi i luoghi di 
pubblico insegnamento (25 novembre).  
Essendo Suor Ginevra Querini, monaca  professa del convento di S. Caterina, colà dentro carcerata, 
a requisizione del vescovo Castellano, per certa sua pratica col N. U. Federico Giustinian, ed 
avendole questi spedito una lettera ove le fissava la notte in cui sarebbe venuto a liberarla, voll e il 
caso che ciò andasse all’orecchio degli altri due patrizi Domenico Contarini q. m. Pietro, e Paolo 
Erizzo q. m. Marco. Idearono i giovani scapestrati di sturbare l’impresa, e nella notte fissata si 
posero armati a ronzare intorno al convento, per cui il Giustinian, venuto alla posta, dovette per 
prudenza ritirarsi. Un’altra notte poi, coll’aiuto del N. U. Giacomo Nanni q. Giovanni, scalarono le 
mura del sacro recinto, penetrarono ov’era la monaca, e facendole credere che il Contarini fosse il 
Giustinia n, si intrattennero al buio con essa. Scopertosi il fatto, il Contarini e l’Erizzo furono 
condannati, con sentenza 14 maggio 1446, ad un anno di carcere, ed a 100 lire di multa pel 
sacrilegio commesso. Il Nani poi ed il Giustinian a sei mesi di carcere, ed  alla multa medesima, 
questi pel suo proposito di rapire la monaca, e quegli per aver dato mano a scalare il convento.  
Riporta il Sanudo che, volendo il patriarca, per breve avuto dal papa, consecrare monaca in S. 
Caterina una donna di casa Michiel, né vol endolo le monache, che dicevano aver essa il marito 
ancor vivo, domandò l’aiuto del braccio secolare, e la notte del 10 ottobre 1517 mandò il proprio 
vicario ad entrar per forza nel monastero, atterrandone le porte. Le monache allora si chiusero in 
campani le, e cominciarono a suonare campana a martello, dal che nacque un maledetto tafferuglio 
nella contrada.  
S  indice  
S. Chiara (Fondamenta, Canale).  
Nel 1236 Giovanni Badoer diede quest’isola a certa Costan za perché vi fabbricasse una chiesa ed 
un monastero. La chiesa fu nominata nei primordii S. Maria Madre del Signore, e le monache, che 
professavano la regola di S. Francesco, si chiamavano suore di S. Damiano pel primo monastero di 
Francescane, sotto tal t itolo fondato da S. Chiara presso Assisi. Più tardi presero il nome di detta 
Santa, il quale si rese comune anche alla chiesa. Coll’andar del tempo, essendosi fra esse rallentata 
di molto la disciplina, il patriarca Antonio Contarini, nel principio del sec olo XVI, le riformò, 
dividendole in due classi, l’una composta dell’antiche monache Conventuali, l’altra da nuove 
monache Osservanti, tratte dai monasteri della Croce, e del Sepolcro. Si mantenne questa divisione 
fino al 1565, in cui le monache Conventuali  ancor viventi abbracciarono la riforma, e, sotto il 
governo dell’abbadessa Gabriela Molin, giunse il monastero ad essere, senza separazioni, un solo 
corpo di monache Osservanti. Nel 1594 le medesime furono poste eziandio sotto la immediata 
superiorità e g iurisdizione dei patriarchi, finché nel 1806 vennero concentrate con le monache della 
Croce. Un incendio distrusse nel secolo XVI in gran parte la chiesa ed il convento di S. Chiara, 
dopo il quale ambidue gli edificii ebbero una rifabbrica. Nel 1819 si rid ussero ad Ospitale Militare, 
al quale scopo servono tuttora.  
Narra «suor Maria Felice dalla Vecchia»,  abbadessa di Santa Chiara dal 1592 al 1595, che, circa tre 
secoli prima, le «madre rodiere»  del convento sentirono un giorno picchiar all’uscio, aperto il  quale 
scorsero un pellegrino che loro consegnò una cassettina di rame, con un anello, pregandole a 
custodirgli quel «tramesso»,  né a consegnarlo ad alcuno, se non vedevano un anello consimile di 
riscontro. Passarono poscia molti anni senza che altri venis se a riprendere la cassettina, e frattanto, 
successo un allagamento, essa miracolosamente fu salva dalle acque. Di più certe «fantoline»,  o 
«zaghete»,  la videro più volte splendente per molti lumi, e sentirono risuonare nell’aere celesti 
armonie. S’indusse ro quindi le monache ad aprirla, e vi ritrovarono un chiodo colla scritta, essere 
quello il chiodo da cui furono trafitti i piedi del Salvatore, ed averlo colà depositato S. Luigi re di 
Francia, travestito da pellegrino. La buona abbadessa «Maria Felice»  aggiunge che tosto formossi 
del fatto autentica scrittura, ma che questa ebbe la disgrazia di perire in occasione d’incendio, 
laonde non poteva far altro che citare il racconto delle «madre vecchie»  in conferma di quanto 
esponeva. Alcune cronache dicono avv enuto il caso nell’anno di grazia 1262. Comunque siasi, il 
chiodo, che già veneravasi nella chiesa di S. Chiara, è quel medesimo che ora si venera in S. 
Pantaleone.  
Abbiamo una legge del 16 luglio 1383 col titolo: «Monachae S. Clarae non teneant fratres 
propinquos monasterio suo».  Per bene intenderla è da considerare che negli antichi tempi le 
monache generalmente solevano tenere nei proprii monasteri, od almeno poco discosto, alcuni frati 
per essere dirette dai medesimi, ma che, pegli abusi che nascevano, ciò venne col tempo proibito. 
Altra legge dell’ultimo luglio 1489 proibisce ai frati di «S. Francesco della cha Granda»,  i quali 
avevano «un suo luogo a confin della giexia, e monastier de dicte donne»,  di frequentare, sotto il 
pretesto d’amministrare i sa cramenti, il monastero di S. Chiara.  
Avea casa a S. Chiara il N. U. Pietro Pisani, il quale, incolpato d’aver assistito colà ad un segreto 
colloquio tenuto fra alcuni individui fidati del Carrarese, venne condannato, con sentenza 22 
gennaio 1406 M. V., a c inque anni di carcere, ed in caso che fosse fuggito, alla confisca dei beni 
colla perdita di tutti gl’impieghi ed onori.  
Sopra la «Fondamenta di S. Chiara»  ammirasi il bel tempietto dedicato al nome di Gesù con 
annesso monastero di Clarisse Sacramentarie, edificii ambidue sorti a merito del sacerdote 
veneziano Giuliano Catullo. Fino dal 1806 suor Maria Vincenza, conversa nel monastero della 
Croce, aveva qui raccolto alquante donne desiderose di dedicarsi a vita religiosa. Nel 1815 si pose 
la prima pietra de l tempio, il quale si consecrò per mano del patriarca di Venezia Jacopo Monico. 
Nel 1846 l’ospizio venne canonicamente eretto in monastero, e le donne rimasero in esso rinchiuse 
fino al 25 giugno 1849 in cui, per fuggire i pericoli del bombardamento, ripar arono prima in casa di 
Andrea Pinaffo, loro procuratore, a San Cassiano, e poscia presso i padri di S. Francesco della 
Vigna. Quando però si ricomposero le cose, ritornarono a S. Chiara, ove hanno stanza tuttora. Vedi 
Cicogna («Inscr. Ven.»,  vol. VI).  
Il «Canale di S. Chiara»  anticamente aveva il nome di «Becolo».  Vedi Gallicciolli, Lib. I, Cap. VII.  
S  indice  
S. Cosmo (Campazzo, Campo, Ponte)  alla Giudecca.  
Marina Celsi, monaca Benedettina, già abadessa i n S. Maffio di Murano, ed in Santa Eufemia di 
Mazzorbo, involatasi alla corruttela di quei conventi, cominciò a fondare alla Giudecca nel 1481 
una chiesa dedicata ai SS. Cosma e Damiano, ed un nuovo convento di monache Benedettine 
Osservanti, che furono co mpiuti nel 1492. Nel 1519 la pia donna fu mandata a riformare il 
monastero di S. Secondo. Nel 1523, restituitasi alle sue compagne, morì. La chiesa da lei fondata 
ebbe consecrazione dopo la sua morte nel 1583 per mano di Giulio Superchio, vescovo di Caorle . 
Attualmente ambidue gli edificii servono ad uso profano.  
S  indice  
S. Cristoforo vulgo Madonna dell’Orto (Parrocchia).  
Vedi Madonna dell’Orto  (Fondamenta ecc. dell a). 
S  indice  
S. Cristoforo (Calle, Ramo, Ponte)  a S. Vito.  
Da una statuetta di S. Cristoforo che, ancora pochi anni fa, scorgevasi collocata sopra una antica 
porta otturata.  
La denominazione è altrove ri petuta.  
Vedi Carmini  (Ponte dei).  
S  indice  
S. Daniele (Ponte, Rio, Campo, Ramo).   
In questa situazione la famiglia Bragadin fondò nell’820 una piccola chiesa sacra a S. Danie le. 
Giovanni Pollani, vescovo di Castello, ne fece dono nel 1138 a Manfredo, abbate di Fruttuaria, della 
congregazione Cistercense di S. Benedetto, che l’ampliò e vi fece costruire accanto un monastero 
dipendente dall’abbazia di Fruttuaria. La chiesa di S.  Daniele venne solennemente consecrata nel 
1219 da Ugolino cardinale Ostiense, poscia papa Gregorio IX. Giunto il secolo XV, il priore 
Vincenzo da Sebenico cesse la chiesa col monastero alla pia donna Chiara Ogniben Sustan, per 
opera della quale, nel 1437,  ai frati Benedettini si sostituirono monache Agostiniane. All’epoca 
della secolarizzazione dei conventi gli edificii di cui parliamo divennero caserma. La chiesa poi 
venne del tutto demolita nell’anno 1839, ed il convento è tuttora caserma dei Reali Equip aggi.  
S  indice  
S. Domenico (Calle, Ramo, Sottoportico, Corte)  a Castello.  
Nel 1317 si edificarono a Castello una chiesa dedicata a S. Domenico, ed un convento per dodici 
frati dell’ordine dei Predicatori , dietro lascito del doge Marino Zorzi. Avevano però dipendenza dal 
monastero dei SS. Giovanni e Paolo, e fu soltanto nel 1391 che il beato Giovanni Dominici li rese 
indipendenti. Ai frati di S. Domenico di Castello fu affidato nel 1560 da Pio IV il tribun ale della 
Inquisizione, che prima era commesso ai Francescani. Nel 1807 questo convento fu consegnato alle 
truppe della Marina e poco dopo si atterrò colla chiesa per formare l’area dei Pubblici Giardini. Dal 
tempo della loro fondazione ambidue gli edifici  erano stati più volte ristaurati.  
Non lungi dalla chiesa di S. Domenico di Castello venne a morte il 26 marzo 1558, in età di 102 
anni, Cassandra Fedele, che lesse nello studio di Padova, disputò in teologia coi primi uomini del 
tempo, cantò versi latini all’improvviso, compose alcune opere, e fu celebrata da molti letterati. 
Essa nel suo testamento, 28 agosto 1556, in atti di Benedetto Baldigara notaio veneto, si denomina 
«Cassandra Fedel rel.ta del q. ex.te m. Z. Maria Mapello D. in medicina, et Priora d el hospeal 
delle donzele appresso S. Domenego» . Dice che, trovandosi «in età decrepita»,  andò a fare il 
testamento suddetto in chiesa di S. Bartolammeo di Castello, più conosciuta oggidì sotto il titolo di 
S. Francesco di Paola. Elegge esecutori testamenta ri l’avvocato Benedetto Lio suo nipote, e «fra’ 
Zuane Foresto» dell’ordine dei Predicatori. Vuole essere sepolta in chiesa di S. Domenico. Benefica 
quel convento. Lascia a Benedetto Lio porzione di casa in «Calle della Testa»  ai SS. Giovanni e 
Paolo, la qu al casa era tenuta «pro indiviso» da essa, e da Domenico di Fabii altro suo nipote. Lega i 
suoi libri ai figliuoli di Benedetto Lio. Istituisce finalmente erede residuaria «Antonia mojer del dito 
Beneto». Maria Petrettini poi, nella «Vita di Cassandra Fede le», narra che, per opinione dell’abate 
Sante dalla Valentina, l’ingresso dell’ospizio, od orfanatrofio di donzelle, (e non «convento di sacre 
vergini», come erroneamente scrisse il Tommasini), diretto da Cassandra, era quella gran porta di 
gotica architet tura, recante in fronte alcune sculture di santi Domenicani, la quale, per antica 
tradizione, si chiama la «porta dell’ospeal delle Pute»,  e scorgesi a Castello nella  «Strada Nuova 
dei Giardini»  (ora «Strada Garibaldi» ), non lungi dalla «Calle di S. Domeni co». 
Scrive il Savina: «Del 1586 del mese di febbraro si fece una rappretatione della Virtù e del Vizio 
dalli Padri di S. Dom. di Castello con il concorso di tutta la città, dove un fra’ Gio. Maria da 
Brescia, mascherato da fachino, sparlò in scena d’una m ala maniera della Religione, dicendo che 
ruberebbe il tabernacolo del Santiss. Sacramento al Papa, et che lo scorticherebbe, et delli 
Senatori Veneti, con dire chel metterebbe volentieri quegli delle veste purpurate in galea al remo 
(sendone presenti infin iti senatori), per il che fu cacciato fuori della scena, et si formò processo 
contro di lui dal Nuntio di S. Santità et dalli Ecc. Sig. Capi di X. Et, di ordine del sud. Nuntio, fu 
affisso alle porte della chiesa di S. Dom. un cedolone, et lo citava a comp arire in termine di due 
giorni, il quale non comparve altrim.te, et fu detto et attribuito ciò alla pazzia che alle fiate regnava 
in quel padre».  
Nel convento di S. Domenico di Castello vestì l’abito nel 1668 Pier Francesco degli Orsini, duca di 
Gravina, c he il 24 maggio 1724 venne creato pontefice sotto il nome di Benedetto XIII.  
Sopra il «Ponte di S. Domenico»,  ora distrutto, i padri inquisitori solevano il 29 aprile d’ogni anno 
accendere una catasta di legna per bruciare tutti i libri proibiti, che duran te l’anno, avevano potuto 
raccogliere.  
S. Domenico (Calle)  presso le «Zattere».  
Da dieci case che nel 1661 vi possedevano i «reverendi padri di S. Domenico di Castello».  Queste 
case, poste nell’antica parrocchia di S. Agnese, erano in essi pervenute pel t estamento di «Lodovica 
Ravagnan da S. Severo»,  fatto il 3 febbraio 1510 M. V. in atti di Bernardo Cavagnis.  
Eccone il punto relativo: «Lo residuo veramente de tutti altri mei beni mobili et imobili, rason de 
crediti caduchi, inordinati, et non scripti, et altra jurisdictione, così de le mie case de Chioza, 
quanto de quelle che sono a S. Agnese de Venetia, così de monte novo et novissimo, quanto de 
monte vecchio, fornimenti de casa, et ogni altri beni che se troveranno in casa et fuori de casa al 
tempo de mo rte mia, cum le case, et tutte le cosse che saranno in quelle, cum scripture et ogni altra 
rasone di miei debitori, per qualunque modo e forma aspetano ed aspettar potessero a mi de 
presente et in futurum, lasso a li frati del prefato convento de S. Domeni co de Castello, i quali 
istituisco miei heredi et ressiduarii universali per dote de la prefata capella de S. Domenico, avanti 
de la quale ho ordinato esser sepolto el mio corpo dopo la mia morte, con obbligo che li prefati 
frati miei heredi et residuarii siano obligati celebrar ogni zorno una messa in la prefata capella per 
l’anima mia e de mio padre, e de mia madre, e de mia neza Marcolina, e de mia ameda madona 
Diana da cha Savin»..  
S  indice  
S. Eufemia (Parrocchia, Fondamenta, Campiello, Ponte, Rio di)  alla Giudecca.  
La cronaca Scivos ci assicura che la chiesa parrocchiale sacra a S. Eufemia, Dorotea, Tecla ed 
Erasma, martiri in Aquileja, fu costrutta nell’865 sotto il doge Orso Partecipazio. Dopo esser e stata 
ristaurata più volte, venne ridotta alla forma attuale verso la metà del secolo trascorso. Deve aver 
avuto varie consecrazioni, delle quali però nulla sappiamo, eccettuatane quella del 1371, ricordataci 
da una lapide innestata presso la porta. Nel 1810 la sede parrocchiale si traslatò dalla chiesa di S. 
Eufemia in quella del SS. Redentore per essere di bel nuovo trasportata a S. Eufemia quando nel 
1822 riebbero i Cappuccini i loro antichi possedimenti.  
Andrea Davanzago, pievano in S. Eufemia della G iudecca, essendo morta nel 1437 certa Mina, 
indusse alcune femminucce a deporre che la defunta, con testamento nuncupativo, gli aveva lasciato 
tutti i suoi averi. Citato perciò innanzi la Quarantia Criminale, disse nello scolparsi mille pappolate, 
verbigra zia che la Mina, morendo, aveva partorito due figli «tendentes in invisibile»,  il primo dei 
quali nel 1440 doveva essere pontefice, ed il secondo imperatore, aggiungendo altre parole che per 
modestia, dicono le «Raspe»,  si passano sotto silenzio. Le sue di fese però nulla gli valsero, poiché, 
con sentenza 9 agosto del medesimo anno 1437, fu condannato a restituire ai parenti della Mina, i 
quali giacevano nella povertà, quanto riteneva dei beni di essa, ed a rimanere in carcere fino al 
momento dell’intera res tituzione.  
S  indice  
S. Fantino (Campo, Ponte).  
La chiesa ex parrocchiale di S. Fantino credesi fondata dalle famiglie Barozzi, Aldicina, ed Equilia 
nei primordii di Venezia. Ebbe una rifabbrica a spese d ella famiglia Pisani, quando vi fu trasferita 
dall’Oriente un’immagine miracolosa di Nostra Donna, per cui chiamossi chiesa di S. Maria delle 
Grazie e di S. Fantino. Altro ristauro dovette avere nel secolo XV, imperciocché il suo prospetto è 
chiamato dal S abellico «frons aedis nitida, candidoque saxo nuper instaurata».  Venne poi 
riedificata di pianta sul principio del secolo XVI dietro legato del cardinale G. Battista Zeno. Narra 
il Sanudo nei «Diari»,  che il 25 marzo 1507 il doge andò a porvi la prima piet ra. Senonché l’opera 
andò procedendo così lentamente che nel 1535 non era per anco compiuta. Se ne attribuisce il 
disegno a Tullio Lombardo, oppure allo Scarpagnino. Il Sansovino, coadiuvato, secondo il 
Temanza, dal Vittoria, v’aggiunse la cappella maggior e nel 1564. Nel 1810 la chiesa di San Fantino 
da parrocchiale divenne sussidiaria di S. Maria Zobenigo.  
Il «Ponte di San Fantino»  venne eretto soltanto nel 1842. È noto che nel 1819, cantando al teatro 
della Fenice Giuseppina Fedor, si dovette, pel grande concorso, fare in questo sito un ponte di 
barche, il quale, al termine della stagione, venne rimosso.  
In una casa, posta nella parrocchia di San Fantino, abitava Vittor Pisani, e fu a questa casa ch’egli, 
liberato dalla prigione, si diresse «accompagnato»,  come scrive il Barbaro, «dalla metà del popolo 
di Venetia, et massime da marineri gridando — Viva Vettor Pisani! — E lui diceva — Gridei Viva 
San Marco! — Vedendo et udendo ciò il suo Almiraggio se li accostò, et disse — Questo saria il 
tempo di farvi sig nore — Et lui li diè un pugno sul viso dicendo — Taci traditore!»  
La casa suddetta, con altre vicine, solite a darsi a pigione, è nominata da Vittore Pisani nel suo 
testamento, fatto il giorno 11 aprile 1380 negli atti d’Antonio Bordo, prete di S. Maria Z obenigo. 
Abbiamo voluto investigare con precisione dove essa sorgesse. E primamente ci venne sott’occhio 
un passo del Sanudo nei «Diari» indicante che le case dei Pisani a S. Fantino sorgevano «per mezzo 
ca’ Molin». Dagli estimi poi abbiamo appreso che il sito delle medesime stava non lungi dal 
«Campo»,  per andar a S. Maria Zobenigo, e che anzi una di esse, la più grande, era l’ultima casa 
della contrada. Si deve credere adunque che esistessero sopra l’area dell’attuale teatro della Fenice, 
in fianco al qua le havvi tuttora l’arma dei Molin, scolpita sopra un fabbricato. Queste case, che nel 
1661 si scorgono in ditta del «N. U. Maffeo Pisani»,  erano già nel 1713 passate in quella del «N. U. 
Vincenzo Molin».  
Per due chiari soggetti della famiglia Giustinian ch e videro la luce in parrocchia di San Fantino, 
vedi Fruttarol  (Calle del).  
S  indice  
S. Felice (Parrocchia, Fondamenta, Rio, Campo, Traghetto, Ponte, Ramo e Ponte, Ponte Nuov o).  
La chiesa di San Felice venne eretta nel 960, oppure nel 966, dalla patrizia famiglia Gallina, e nel 
1267 consecrata dai vescovi Leonardo di Jesolo, e fra’ Marino di Caorle. Minacciando di cadere, 
ebbe una rifabbrica, sulle traccie della scuola Lombar desca, nel secolo XVI, ed un’altra 
consecrazione nel 1624 per opera di Giovanni Tiepolo patriarca di Venezia. Sembra che la 
istituzione della parrocchia sia stata contemporanea a quella della chiesa. Nel 1810 le si aggregò la 
massima parte della parrocchia  di S. Sofia, allora soppressa, ma le furono sottratte alcune contrade 
che si aggiunsero a quella dei SS. Apostoli.  
L’antico «Ponte S. Felice»  è additato dal Sabellico come opera in origine d’un Pietro Michieli.  
Il «Ponte Nuovo S. Felice»,  che prima non es isteva, venne eretto nel 1872, quando tracciossi la «Via 
Vittorio Emanuele».  
In «Parrocchia S. Felice»  abitava Marcantonio Bragadin martire della fede. Vedi Bragadin  (Calle).  
Si ha dalle cronache che Luchino Novello Visconti, dopo che Isabella dal Fiesco sua madre fu 
condannata a morte, ritirossi a Venezia, ove sposò Maddalena figliuola di Michele Contarini, nella 
cui casa, posta in parrocchia di S. Felice, venne a morte il 7 luglio 1399, lasciando dodici mila 
fiorini ai Procur atori di S. Marco perché fossero impiegati in opere di beneficenza. Come appare 
dagli Estimi, le case dei Contarini a S. Felice erano presso il «Ponte Noal»,  ora «Nicolò 
Pasqualigo».  
Vi venne alla luce nel 1693 papa Clemente XIII, che perciò concesse ai pi evani di S. Felice il titolo 
e le insegne di Protonotarii Apostolici. Vedi Fontana  (Calle).  
In tempi più vicini vi esisteva finalmente l’accademia dei «Seguaci di Talia»,  solita a radunarsi in 
casa d’Antonio Tassini, il quale a pparteneva alla famiglia dello scrittore di queste pagine. Si legge 
nella «Gazzetta Urbana — Lunedì 4 corrente»  (1787) «ebbero termine le recite della nuova 
accademia degli per ora detti seguaci di Talia, in casa del signor Antonio Tassini. Nelle poche 
rappresentazioni che furono prodotte da essa accademia si distinse il nob. signor Alessandro 
Zanchi, pareggiandosi coi più provetti nell’arte comica. Il N. U. s. Lorenzo Grimani ed il nob. sig. 
Giacomo Trevisan furono applauditi, e non promettono che una feli ce riuscita. S’aprirà questa 
accademia nell’agosto venturo, ed in allora, seguendo le traccie bene avanzate dell’altre 
accademie, sarà in grado di produr Tragedie, Drammi, e perfetti Intermezzi di Musica —» La 
stessa Gazzetta segue a narrare che la sera de l 12 agosto 1787 i Seguaci di Talia provarono il 
«Giulio Sabino in Roma»,  tragedia del cav. Greppi bolognese, e che la sera del 17 l’eseguirono con 
lode, adoperando il vestiario che serviva alla compagnia di S. Benedetto quando rappresentò la 
stessa traged ia. Furono bene sostenute le parti specialmente di Sabino e di Vespasiano.  
S  indice  
S. Fosca (Campo, Ponte, Rio, Salizzada, Calle).  
Vuolsi che la chiesa di S. Fosca sorgesse nell’873 per opera di Crasso Fazio, vescovo d’Olivolo, ma 
è più probabile che, da Sàbatra trasportato a Torcello nel secolo X il corpo di S. Fosca, si estendesse 
anche a Venezia il culto di questa Santa, e che le si fabbricasse l’anzidetta chiesa. Essa nel 1297 fu 
ristaurata e trecent o ottantadue anni dopo, cioè nel 1679, rifabbricata. Nel 1733 decorossi di nuovo 
prospetto a merito di Filippo Donà, e consecrossi da Girolamo Fonda, vescovo Nonense. 
Finalmente nel 1741, a spese del medesimo Donà, se ne rifece il soffitto crollato a terra  il 24 giugno 
di quello anno dopo l’ultima messa, al qual fatto allude l’iscrizione: «Ad majorem Dei gloriam. 
MDCCXLI».  Questa chiesa, che da parrocchiale divenne nel 1810 sussidiaria di quella dei SS. 
Ermagora e Fortunato («vulgo S. Marcuola»),  ebbe nel 1 847 ristauri, ed abbellimenti novelli.  
Ricordano i cronisti che il campanile della chiesa di Santa Fosca cadde il giorno di San Lorenzo del 
1410 a cagione d’un turbine fierissimo, che arrecò danno a Venezia per sessanta mila ducati.  
Nel 1535 fu posto a reg gere, come pievano, la chiesa di Santa Fosca, Nicolò Liburnio, uomo 
letterato, ed autore della «Spada di Dante»,  e d’altre opere. Egli morì nel 1557, e nella sua chiesa 
venne sepolto in un’arca, sopra il coperchio della quale scorgevasi intagliata in marmo  la di lui 
immagine, che Pietro Gradenigo da S. Giustina, come disse nei suoi «Notatorii»,  fece disegnare dal 
Grevembroch perché non se ne perdesse la memoria.  
Era della chiesa di S. Fosca quel prete Agostino, che, solendo bestemmiare giocando, fu il 7 ago sto 
1542, secondo la cronaca del Barbo, posto in berlina fra le due colonne di San Marco da terza a 
nona, chiuso il giorno seguente nella «cheba» fino al termine di settembre, condannato poscia a 
compier l’anno nella «Prigion Forte»,  e finalmente bandito i n perpetuo. Riporta il Gallicciolli 
alcuni versi che in quest’occasione vennero stampati, e ch’egli trasse da una miscellanea posseduta 
dal Morelli, ove scorgevasi effigiata la «cheba», o gabbia, quadrata, sporgente da una finestrella a 
metà del campanile di S. Marco. Del supplizio della «cheba»  abbiamo altrove parlato. Qui 
aggiungeremo che malamente asserisce il Gallicciolli, sulla fede della cronaca Erizzo, che questo 
supplizio abbia terminato nel 1518, mentre, come si è veduto, era in uso ancora nel 1542 . Forse 
dopo il 1518 non avrannosi più condannati i rei alla «cheba» in vita ma temporariamente soltanto.  
Giù del «Ponte di S. Fosca»,  il 5 ottobre 1607, sull’imbrunire, fu colto da cinque ignoti assassini, e 
gravemente ferito il celebre fra’ Paolo Sarpi. Essendo egli incorso nell’odio della corte Romana per 
difendere la Repubblica, della quale era teologo consultore, sospettossi che dal nunzio pontificio 
fossero stati pagati gli assassini. Almeno così mostrò di credere il Sarpi medesimo, se è vero che al 
chirurgo, il quale diceva di non aver medicato ancora più stravaganti ferite, rispondesse: «Eppure il 
mondo vuole che sieno state date “stilo Romanae curiae!“» . Il fatto del ferimento viene raccontato 
da fra Fulgenzio Micanzio, discepolo del Sarpi, colle se guenti parole: «... 5 ottobre 1607, circa le 
23 hore, ritornando il padre al suo convento da San Marco a Santa Fosca, nel calare del ponte 
verso la fondamenta, fu assalito da cinque assassini, parte facendo scorta, e parte l’esecuzione, e 
restò l’innocente  padre ferito di tre stilettate, due nel collo et una nella faccia ch’entrava 
all’orecchia destra, et usciva per appunto a quella vallicella che è tra il naso e la destra guancia, 
non havendo potuto l’assassino cavar fuori lo stilo per haver passato l’osso , il quale restò piantato 
e molto storto... L’assassino hebbe prima comodità di colpire, e gli diede più di quindici colpi di 
stile, come fu veduto da alcune donne ch’erano alle finestre, e se ne vedevano i fori nel cappello, 
nel capuccio, e nel collaro de l giuppone, ma tre soli lo ferirono... Il padre si contentò che quello 
stile fosse appeso a’ piedi di un crocefisso nella chiesa dei Servi... con l’inscritione: Dei Filio 
Liberatori» . 
S  indice  
S. Francesc o della Vigna (Parrocchia, Campo, Ponte, Rio, Salizzada).  
Fra le molte vigne, che eranvi in Venezia, la più estesa di tutte, e la prima che avesse fruttificato 
riputavasi quella della famiglia Ziani. In essa scorgevasi una chiesetta, dedicata a S. Marco, perché, 
secondo una volgar tradizione, questo era il luogo ove avea pernottato l’Evangelista assalito da fiera 
burrasca, ed eragli apparso un angelo dicendogli: «Pax tibi Marce evangelista meus!»  e 
profetizzandogli la futura fondazione di Venezia. La vigna , di cui parliamo, insieme alla chiesa ed 
alcune botteghe, fu lasciata, mediante testamento 25 giugno 1253, da Marco Ziani conte d’Arbe, 
figlio del doge Pietro, ai «frati Minori»,  ovvero «frati Predicatori»,  ovvero «Cistercensi».  Ebbero 
la preferenza i Min ori Osservanti, che vi fermarono stabile domicilio. Accresciutosi in seguito il 
numero di essi, si dovette ampliare il loro convento, e si eresse una nuova chiesa sul disegno di 
Marino da Pisa, la quale si chiamò di S. Francesco della Vigna, lasciandosi pe rò intatta quella di S. 
Marco, che rimase in piedi fino al 1810 nell’orto dei Padri. Minacciando la chiesa di S. Francesco 
rovina nel secolo XVI, si pensò di rifabbricarla sopra disegno del Sansovino, e la prima pietra 
dell’opera fu posta il giorno 15 agos to del 1543. Insorti però alcuni dispareri, venne per qualche 
tempo intermesso il lavoro, e consultossi il frate Francesco Giorgi, che rilasciò sopra la rifabbrica 
un suo giudizio in iscritto, a cui dovette uniformarsi il Sansovino. Non piacque nemmeno il disegno 
della facciata ideata da quest’architetto, e fu scelto un altro disegno presentato dal Palladio nel 
1562. A tali contese alludono probabilmente le iscrizioni che si leggono negli intercolunnii delle 
due ale, ove da una parte sta scritto: «Non sine jugi interiori»,  e dall’altra: «Exteriorique bello».  
Compiuta finalmente la chiesa, ebbe consecrazione il 2 agosto 1582 per mano di Giulio Superchio 
vescovo di Caorle. Anche il convento ebbe in quell’occasione qualche ristauro, ma, avvenuta ai 
tempi napole onici la soppressione degli ordini religiosi, fu, come tanti altri, ridotto a caserma. Ed a 
caserma continuò a prestarsi anche dopoché i Minori Osservanti vennero nel 1836 ristabiliti in 
Venezia, i quali andarono ad abitare un altro prossimo convento, fond ato fino dal secolo XV da 
Maria Benedetta principessa di Carignano, e da Maria Angela Canal per le Terziarie Francescane, 
convento che essi frati ampliarono in seguito coll’unione del palazzo della Nunziatura. Ma nel 1866 
abbandonarono anche queste fabbric he, ed attualmente occupano il loro convento antico, comperato 
dal «Commissariato di Terra Santa».  
L’istituzione della parrocchia di S. Francesco della Vigna data dal 1810. Si compose allora il suo 
spirituale circondario con alcune contrade delle allora so ppresse parrocchie di S. Giustina, S. 
Tèrnita e S. Antonino.  
Il campanile di S. Francesco della Vigna fu eretto nel 1581 per opera del proto Bernardino Ongarin, 
che fu sepolto ai suoi piedi. Questo campanile fu colpito da saetta la sera del 21 settembre 17 58, e 
ristaurossi nel 1760.  
Nel pozzo posto in «Campo di S. Francesco della Vigna»  ritrovossi il 15 agosto 1736 il cadavere 
d’un Giacomo «tesser da tela ai SS. Apostoli»,  che volontariamente vi si era gettato per affogarsi.  
S  indice  
S. Francesco di Paola (Calle).  
Bartolammeo Querini, vescovo di Castello, ordinava nel 1296, con testamento, che si erigesse uno 
spedale per sedici infermi. Compiuta la fabbrica, vi si innalzò accanto, cinque anni dopo, un 
oratorio dedicato a S. Bartolammeo. Scorsi circa tre secoli, lo spedale, già cadente per vetustà, fu 
cesso ai Minimi di S. Francesco di Paola, i quali lo ridussero a convento, e nel 1588, demolito 
l’oratorio, posero la prima pietra dell’odierna chiesa, che fu poi finita e consecrata nel 1619 col 
doppio titolo di S. Bartolammeo, e di S. Francesco di Paola.  
Giunto il 1806, il convento divenne caserma, e recentemente rifabbricossi ad uso di pubbliche 
scuole.  
Dietro la chiesa di S. Francesco di Paola esisteva, anco ra alcuni anni fa, un ospizio per 10 povere 
donne, già juspatronato della famiglia Querini, e fondato forse a sostituzione dell’altro ospizio, od 
ospedale per sedici infermi, di cui parlammo più sopra.  
S  indice  
S. Gaetano (Campiello)  a S. Fantino.  
Qui raccoglievasi il suffragio di S. Gaetano, aggregato all’Arciconfraternita della Trinità, eretta in 
«Ponte Sisto»  di Roma, coll’associazione alle due religioni Domenicana e Teatina. Esso ebbe 
principio per co ncessione del Consiglio dei X, 24 febbraio 1690 M. V., nella chiesa di S. Fantino, 
ove si elesse l’altare dedicato alla Visitazione della B. V. ed a S. Elisabetta. In seguito, cioè il primo 
settembre 1722, prese a pigione per le proprie riduzioni dalla pat rizia famiglia Molin un prossimo 
stabile, che comperò nel 1752, ed in cui nel 1754 ottenne di poter far celebrare la messa, e di 
recitare l’ufficio dei morti. Questo stabile, il quale è posto nel «Campiello»  di cui parliamo, ha 
tuttora scolpito sulla facci ata lo stemma della famiglia Molin. Il suffragio di S. Gaetano dispensava 
ogni anno, come dice il Coronelli, alcune grazie alle figlie dei confratelli.  
S  indice  
S. Gallo (Calle, Ramo, Ponte).  
La chiesa di S. Gallo vuol essere stata eretta circa il 1581, epoca nella quale venne qui trasferito 
l’ospedale già fondato dal santo doge Orseolo presso il campanile di S. Marco, donde si tolse per far 
luogo alle «Procuratie Nuove».  Questa chiesa, che era annessa a ll’ospedale suddetto, e che 
dipendeva immediatamente dal Doge, venne rinnovata nel 1703 a merito del suffragio di S. Maria 
degli Angeli, per cui scorgesi scritto sulla facciata: Ad Maiorem Dei Et Mariae Angelorum 
Gloriam. Anno Domini mdcciii. Così dice il Todeschini («Della Dignità dei Procuratori di San 
Marco»,  Codici 613 -614, Cl. VII, della Marciana): «L’oratorio con un solo altare e d’angusta 
estensione... in questi ultimi tempi ha cambiato figura. Introdottosi in esso (e vi sarà certamente 
concorso il c onsenso ducale) il suffragio di S. Maria degli Angeli, hanno desiderato li confratelli 
arricchirlo di due nuovi altari e perciò ampliarlo anche per maggior comodo delle riduzioni. 
Prodotto ai Procuratori il ricorso, atteso che veniva ad estendersi sopra te rreno proprio della 
chiesa di S. Marco, li fu accordata la facoltà di occupare colla nuova fabbrica soli passa nove di 
terreno in larghezza, e passa venti in lunghezza, purché non s’intacchi e pregiudichi le ragioni del 
pozzo ivi esistente, coll’obbligo di  corrispondere il giorno di S. Gallo alla chiesa di S. Marco 
l’annuo canone di libre sei di cera lavorata, a cui annuì pure il Senato, e l’obbligazione fu assunta 
poi da tutti li fratelli capitolarmente uniti, e dal governatore del suffragio stesso riconfe rmata con 
costituto annotato nei Registri della Procuratia de Supra».  
Il «Ponte di S. Gallo»  viene chiamato dal popolo anche «Ponte della Piàvola»  (fantoccio) per la sua 
piccolezza. Esso fu costrutto nel 1840, avendosi dovuto prima superare non poche diffi coltà, messe 
in campo dall’autorità politica, per la ristrettezza del sito.  
S. Gallo (Campo).  
Vedi Rusolo . 
S  indice  
S. Geremia (Parrocchia, Salizzada, Campo, Traghett o).  
Si attribuisce dai più la fondazione della chiesa di S. Geremia a Mauro Tosello, o Marco Torcello, 
ed a Bartolammeo di lui figlio, nel secolo XI. Ebbe una rifabbrica per opera del doge Sebastiano 
Ziani nel 1174, come ben nota il Gallicciolli, e non, c ome vorrebbe il Corner, nel 1223, epoca in cui 
lo Ziani era già morto. Fu poi consecrata nel 1292, locché appare da una iscrizione tuttora 
superstite, incastrata in uno dei piloni verso la porta maggiore. Finalmente nel 1753 venne 
riedificata di pianta sul  disegno del prete Carlo Corbellini e si ha memoria che nel giorno 27 aprile 
1760 vi si celebrò la prima messa, quantunque non avesse ancora ottenuto compimento, il che 
avvenne soltanto nel nostro secolo, nel quale venne riconsecrata per mano del patriarca  Giuseppe 
Monico. Prima dell’ultima rifabbrica, aveva una sola facciata sul Campo volta a ponente, verso il 
palazzo Flangini, con lungo portico laterale. Ma poscia n’ebbe due, l’una sul Campo, volta a 
settentrione, e l’altra sul «Canale di Cannaregio»,  volta ad oriente. Quest’ultima venne ridotta a 
termine nel 1871 a merito e dispendio del barone Pasquale Revoltella.  
La chiesa di S. Geremia fino dal 1174 figurava fra le parrocchiali. Nel 1810 se ne ampliò il 
circondario coll’aggiunta di quello di S. Lucia, e di porzione di quello di S. Leonardo, parrocchie 
allora soppresse.  
In chiesa di S. Geremia predicò quel frate Bartolomeo Fonzio veneziano il quale, come eretico, 
venne la notte del 4 agosto 1562 annegato, con una pietra al collo, nelle acque dei nostri l idi. 
Accanto alla chiesa havvi il fabbricato destinato alle riduzioni della confraternita della B. V. del 
Suffragio dei Morti, detto volgarmente di S. Veneranda. Essa fino dal 1615 radunavasi in chiesa di 
S. Geremia all’altare della B. V. del Popolo, e nel  1658 costrusse, a spese della famiglia Savorgnan, 
il presente edificio, che, incendiato durante l’assedio del 1849 per la caduta di una bomba, venne 
poscia ricostrutto.  
Al «Traghetto di S. Geremia»  scorgesi una statua di S. Giovanni Nepomuceno, lavorata n el 1742 
dallo scultore Marchiori, a merito della N. D. Maria Labia, e di Antonio Granarol di lei cameriere. 
Ciò avvenne ai tempi del pievano G. Battista Spreafighi, come da epigrafe sottoposta.  
Vuolsi che in parrocchia di S. Geremia avesse principio il Sem inario Patriarcale, stanziato oggidì 
alla Salute. Egli è certo che nei registri della Chiesa, ove si parla d’alcuni parrocchiani defunti, 
leggesi: «in Calle del Forno in faccia il seminario»;  «vicino al seminario»; «per mezzo il 
seminario».  Quando esso ven isse fondato s’ignora; scorgesi soltanto nel libro di cassa della Scuola 
del Santissimo che dal 1584 al 1589 il Guardiano era solito di comperare alcune candele pei chierici 
del seminario di S. Geremia, che dovevano intervenire alla processione del Venerdì  Santo. Dopo il 
1589 non havvi altra annotazione di tal fatto. L’autore però delle «Vite e memorie dei Santi spettanti 
alle Chiese della Diocesi di Venezia»,  dal quale ricavammo le surriferite notizie, è di parere che il 
seminario di S. Geremia non serviss e che pei chierici ascritti a quella parrocchia.  
Nella parrocchia di S. Geremia, presso Francesco Riccio, sensale di seta, nelle case della famiglia 
Frizier, «al Forno»,  abitava Marzio Marzi dei Medici, vescovo di Marsico, ambasciatore dei 
Fiorentini press o la nostra Repubblica. Curioso è il suo testamento, 1 febbraio 1563 M. V., in atti 
Nicolò Cigrini, in cui egli confessa come, essendo a Trento, aveva preso in qualità di governante 
Giovanna figlia del suddetto Riccio, «e tentato dalla carne»,  l’aveva resa  gravida. Fa adunque delle 
disposizioni a favore della prole nascitura. Come s’apprende poi dal susseguente codicillo 29 agosto 
1569, tal prole fu una femmina, che chiamossi Mammea, alla quale in quell’epoca era già tenuta 
dietro un’altra figlia appellata Ersilia, nata dalla stessa Giovanna. Il vescovo Marzi consecrò nel 
1573 la nostra chiesa dei SS. Rocco e Margarita, e morì nel 1574, venendo sepolto alla Madonna 
dell’Orto.  
In parrocchia di S. Geremia morì nel 1570 Daniel Barbaro eletto patriarca d’Aquilej a. 
Nella medesima parrocchia venne a morte il poeta Ercole Bentivoglio. Si legge nei Necrologi 
Sanitari, sotto il 6 novembre 1573: «Il sig. conte Erchole Bentivoglio di anni 66 da un cattaro za 
m.si 3, visità dal Ec.te Secchi. S. Jeremia» . Egli, per cura d ’Elisabetta Bentivoglio, fu sepolto a S. 
Stefano con monumento, che oggi più non si vede, presso l’altare della Croce Grande, e poi della 
Cintura.  
Alla voce «Campo»  notammo le cacce dei tori, che davansi, come in altri molti, anche nel «Campo 
di S. Geremia ». Qui però non possiamo dispensarci dal favellare della caccia stupenda, che ebbe 
luogo nella seconda metà del secolo trascorso in questo Campo, con intervento di persone di alto 
affare, e dell’ambasciatore spagnuolo, caccia la quale probabilmente è quell a incisa dal Lovisa. 
Dopo che essa ebbe termine, il N. U. Girolamo Savorgnan, giovane nerboruto e d’alta statura, tagliò 
d’un colpo a due mani la testa a due tori d’Ungheria nel punto medesimo, senza aver fatto loro 
segare le corna. Grandi meraviglie ne fe cero i beccai, non già perché quel gentiluomo uccidesse due 
teste ad un colpo, il che si era fatto da qualche altro, ma perché nessuno prima di lui si pose al 
cimento senza aver fatto segare le corna degli animali. Vedi la «Cicalata sulle Cacce di Tori 
Veneziane» composta da Michele Battagia, Venezia 1844.  
S  indice  
S. Giacomo (Sottoportico di)  a Rialto.  
È fama che la chiesa di S. Giacomo sia la più antica di Venezia, e fosse eretta nel 421 per voto fatto 
da certo Eutinopo Greco in occasione di un grande incendio, che abbruciò in Rialto 24 case. Altri 
però la vogliono innalzata nel 428, ed altri nel 540. Si rifabbricò più volte, ed ultimamente nel 1600, 
ma sempre se ne conservò la forma primitiva. Nel 1860 se ne dipinse a fresco la facciata da Eugenio 
Moretti Larese.  
La chiesa di S. Giacomo dipendeva nei primordii dal vescovo di Padova, poscia divenne 
juspatronato dei Querini e dei Tiepolo, e finalmente passò sotto la giurisdizione del principe. 
Visitavasi o gni anno nel mercoledì santo dal doge e dal senato, per fruire dell’indulgenze che il 
papa Alessandro III le avea concesso trovandosi nel 1177 in Venezia. Conservò un rettore col titolo 
e le prerogative di pievano fino al 1810, in cui divenne oratorio sacr amentale soggetto alla chiesa di 
S. Silvestro.  
La piazzetta, sottostante alla chiesa di S. Giacomo, selciossi per la prima volta di macigni nel 1758. 
In questa piazzetta, fino dal 15 dicembre 1542, decretossi l’erezione d’un pulpito di legno ad 
imitazione di quello che esisteva in «Piazza di S. Marco»,  donde un religioso, a tale effetto 
stipendiato, dovesse predicare al popolo nel dopo pranzo. Quest’uso, già cessato in Rialto, continuò 
a S. Marco fino ai primi tempi del governo Italico, ed è nota la baldori a in mezzo alla quale le 
maschere nell’ultima notte di carnovale, durante il suono del campanone, tiravano in giro esso 
pulpito, che aveva sottoposte delle ruote per poter essere facilmente da un luogo all’altro 
trasportato.  
S. Giacomo (Campo, Fondamenta)  alla Giudecca.  
Marsilio da Carrara, grato alla Repubblica, per cui mezzo aveva riacquistato Padova, lasciò per 
testamento nel 1338 una somma onde si erigessero in Venezia una chiesa dedicata alla Beata 
Vergine, ed un monastero di religiosi Serviti sotto i l juspatronato del doge. Le fabbriche si 
compirono l’anno 1343 nell’isola della Giudecca. La chiesa appellossi di S. Maria Novella, ma 
essendo stata eretta ove prima sorgeva un oratorio sacro a S. Giacomo Apostolo, acquistò il nome di 
quest’ultimo santo. E ssa fu consecrata nel 1371 a merito di Gabriele Dardano Veneziano. Nel 
principio di questo secolo atterrossi insieme al convento.  
S  indice  
S. Giacomo dall’Orio (Parrocchia, Campo, Rio).  
La chiesa di S. G iacomo Maggiore Apostolo, secondo alcuni cronisti, s’appella «dall’Orio»  perché 
sorse sopra quell’isola, la quale nei primi tempi, forse pei molti lupi, appellavasi promiscuamente 
«Lupao», «Lopio», «Lupi», «Lupriulo», «Lupiro», «Lupario», «Lorio», «Orio»,  e «Lauro»,  e che, 
oltre il circondario di S. Giacomo, comprendeva quelli di S. Chiara, di S. Croce, di S. Giovanni 
Evangelista, di S. Giovanni Decollato, e di S. Cassiano, venendo a comporre eziandio la contrada 
dei SS. Ermagora e Fortunato, quantunque rim anesse oltre il Gran Canale sopra un’altra isoletta 
chiamata «Lemeneo»,  e quantunque non fossevi un ponte che la congiungesse all’isola principale 
cui apparteneva. Alcuni altri però vogliono che Orio non sia sinonimo di «Lupao», «Lopio»  ecc., 
ma appellazio ne ristretta alla sola parrocchia di S. Giacomo, introdotta posteriormente, e derivante 
dalla famiglia «Orio».  Il Sansovino invece opina che «Orio»  sia corruzione di «dal rio»,  e che la 
chiesa di San Giacomo sia stata così appellata per avere il prospetto volto verso un rivo. Questa 
chiesa sorse, a quanto pare, nel X secolo per cura delle famiglie Campoli da Oderzo, e Muli dalle 
Contrade. Fu rinnovata nel 1225 dalle famiglie Badoer e da Mula, ed assoggettata ai patriarchi di 
Grado, sotto ai quali rimase fin ché il patriarcato di Grado si unì al vescovato di Castello. Un 
radicale ristauro lo ebbe ai tempi del Sansovino, cioè nel secolo XVI.  
L’istituzione della parrocchia data probabilmente dalla fondazione della chiesa. Ebbe alquanto 
ristretto il proprio circo ndario per la riforma del 1810. Imperciocché, se guadagnò alcune frazioni 
delle soppresse parrocchie di Sant’Ubaldo, S. Agostino, S. Giovanni Decollato, e Sant’Eustachio, e 
piccola parte della conservata parrocchia di San Simeone Profeta, dovette cedere al la medesima, 
nonché a quella di San Cassiano, strade non poche.  
Troviamo nel codice 3255 della Raccolta Cicogna la nota seguente: «Si diede principio al gioco 
nobile del Pallone dai nostri patrizii nel Campo di S. Giacomo dall’Orio nei secoli scorsi, non p erò 
con la frequenza d’oggidì, e perché in detto luoco andavasi facendo quantità d’erba, l’ha 
trasportato nel Campo dei Gesuiti per alquanti anni. Cresciuto poi sempre più il numero ed il 
valore dei giuocatori, risolsero di salizare il soradetto Campo di S . Giacomo l’anno 1711, 
essendovi il millesimo scolpito in marmo al segno del batter».  
Ci raccontano i «Notatori»  del Gradenigo che la sera del 24 luglio 1767, vigilia della «sagra»  di S. 
Giacomo dall’Orio, cadde dall’alto d’un vecchio edificio un poggiuolo  di ferro, strascinando seco il 
prete G. Battista Zamperetti sacrista della chiesa, la di lui sorella, moglie di Natale Mistura, ed 
un’altra giovane loro parente. Questa ultima morì di botto, ed alquanto dopo il prete e la sorella.  
S  indice  
S. Gioachino (Calle, Ponte, Fondamenta, Ramo) a Castello .  
Elena Marchi, con suo testamento 28 ottobre 1418, in atti dell’arcidiacono Nicolò Bono, lasciò una 
casa a Castello perché vi trovassero ricovero alcune terziari e Francescane. Tutte le abitatrici della 
medesima perirono nella peste del 1630, ad eccezione di Domenica Rossi, che in seguito potè 
raccogliere nuove compagne. Queste donne vennero nel 1727 ridotte allo stato di comunità, e presso 
il loro picciolo convent o, che ampliarono nel 1756, avevano una chiesetta sacra a San Gioachino. 
Ma dopoché, per decreto 18 giugno 1807, furono concentrate colle Terziarie di S. Francesco della 
Vigna, i locali che occupavano soggiacquero a secolarizzazione.  
Nella «Calle di S. Gio achino»  eravi lo spedale di SS. Pietro e Paolo, fondato nel secolo XII prima 
per ricettare pellegrini e poscia per curare feriti e malati. Nel 1350 venne ampliato colle case 
lasciate da Francesco Avanzo, e nel 1368 sottoposto alla protezione ducale. Restò soppresso nel 
1806, ed ora si fa servire a «Patronato pei Ragazzi Vagabondi»,  al cui uso destinossi anche il 
prossimo oratorio sacro ai SS. Pietro e Paolo, il cui ultimo ristauro data dal 1736.  
S  indice  
S. Giobbe (Fondamenta, Campo, Ponte, Rio di).  
Il sacerdote Giovanni Contarini fondò in Cannaregio nel 1378 un ospizio per poveri di cui 
parleremo più innanzi. In seguito v’aggiunse un oratorio sacro a S. Giobbe, ottenendo nel 1390 da 
papa Bonifacio IX l’ap provazione che colà si potessero celebrare gli uffizi divini. Morto il pio 
fondatore, Lucia di lui figliuola, accolse nell’ospizio alcuni eremiti di S. Girolamo, e, dopo la loro 
partenza, alcuni Minori Osservanti. I religiosi d’ambedue gli ordini uffiziaro no l’oratorio; anzi i 
Minori Osservanti l’ottennero in piena proprietà nel 1434. Fu allora che essi vollero atterrarlo, 
stando per innalzare in quel luogo chiesa più ampia, ma, pei reclami di Lucia Contarini, il 
divisamento non ebbe effetto, e dovettero ac contentarsi d’incorporare l’oratorio nella nuova 
fabbrica. Questa, incominciata verso la metà del secolo XV sullo stile lombardesco, ebbe il suo 
compimento verso la fine del secolo stesso, e fu consecrata nel 1493. Ricevette poscia altra 
consecrazione, dop o alcune aggiunte e cambiamenti, nel 1597. Assai benemerito dell’intrapresa 
mostrossi il doge Cristoforo Moro, il quale, mentre era ancora senatore, aveva conosciuto 
nell’ospizio di San Giobbe il celebre frate Bernardino da Siena, e dopoché questi venne ca nonizzato 
nel 1450, gli eresse in chiesa di S. Giobbe una magnifica cappella, facendo sorgere eziandio un più 
ampio convento a comodo dei padri. Il Moro, decesso nel 1471, legò ai padri medesimi diecimila 
ducati, e fu sepolto nella cappella di S. Bernardin o, ove tuttora scorgesi il di lui sigillo sepolcrale. 
Dopo la soppressione degli ordini religiosi, il convento di S. Giobbe venne atterrato, e la sua area, 
unitamente alla vigna dei padri, ridotta ad Orto Botanico, incominciatosi a tracciare nel 1812. La 
chiesa, che rimase aperta come sussidiaria di S. Geremia, nel 1859 ebbe un restauro.  
Il «Ponte di S. Giobbe»,  che anticamente era di legno, fabbricossi in pietra nel 1503. Si ridusse poi 
nella forma attuale dall’architetto Tirali nel 1688, e nel 1794 ebbe u n restauro, come da epigrafe 
riportata dal Cicogna («Inscrizioni veneziane»,  vol. VI).  
S  indice  
S. Giovanni (Campiello, Rio).  
La chiesa di S. Giovanni Evangelista fu innalzata nel 970, a cura della famig lia Partecipazia, o 
Badoera. Marco Badoer la istituì priorato perpetuo nella sua casa con rendite corrispondenti. Il 
priore godeva da principio tale dignità a vita, ma nel 1582 fu stabilito che durasse in carica solo due 
anni. Al tempo del Sansovino, ed a quelli dello Stringa e del Martinioni, era in piedi ancora l’antico 
edificio, il quale però aveva avuto varii restauri in epoche diverse. Finalmente fu rifabbricato alla 
metà del secolo XVII. Questa chiesa ebbe un recente restauro.  
S. Giovanni (Calle) a S.  Vito.  
Stabili posseduti un tempo dalla Scuola Grande di S. Giovanni Evangelista diedero il nome, oltre 
che a questa, anche a due calli, situate l’una sulla «Fondamenta di Cannaregio»,  e l’altra a Castello, 
presso S. Daniele. In tutte tre le strade scorge si tuttora scolpito sulla muraglia lo stemma della 
Scuola. Le case di «S. Vito»  erano sei, e provenivano dalla donazione fatta, collo strumento 7 
novembre 1347, in atti del prete e notaio Leonardo Cavazza, dal pievano di S. Fantino Giacomo 
Donadio. Le case  di «Cannaregio»  erano cinque, donate alla Scuola collo strumento 15 maggio 
1453, in atti di Francesco Benzoni, da Marco di Vanto da Pirano, che nel catastico è detto «spizier».  
Finalmente le case a S. Daniele erano diciannove, quindici delle quali vennero  fabbricate nel 1602, 
coi danari dei «Monti»,  e di varie commissarie, sopra terreno ove prima sorgevano alcune casette 
più antiche pervenute nella Scuola pel testamento di «Zuane de Marin»  (7 marzo 1451), e sopra 
altro terreno comperato nel 1532 da Maria B affo, e nel 1542 da Agostino di Freschi «el dottor».  
S  indice  
S. Giovanni di Malta (Corte).  
La prossima chiesa, dedicata a S. Giovanni Battista, apparteneva anticamente ai Templari, ma 
abolito quest’ordi ne nel 1312, passò, coll’annesso convento in potere dei cavalieri Gerosolimitani, 
chiamati poscia di Rodi, e finalmente di Malta, che, per quanto sembra, rinnovarono ambidue gli 
edifici verso la fine del secolo XVI. Caduta la Repubblica, ed espulsi i caval ieri suddetti, questa 
chiesa, che aveva avuto altro restauro nel 1758, divenne prima deposito di quadri tolti alle chiese 
profanate o distrutte; poi delle panche e delle altre suppellettili della corte. Nel convento fu una 
stamperia, e perfino una sala da spettacoli. Quando però nel 1839 si ristabilì l’ordine 
Gerosolimitano, e si formò il Gran Priorato Lombardo -Veneto, chiesa e convento vennero ridati ai 
loro antecedenti proprietarii, e ristaurati.  
La chiesa di S. Giovanni di Malta è detta anche di «S. Giov anni dei Furlani»  per essere prossima 
alla calle di questo nome.  
S  indice  
S. Giovanni Decollato.  
Vedi S. Zan Degolà . 
S  indice  
S. Giovanni Grisostomo (Ponte, Rio, Salizzada, Campo).  
Nel 1080 la famiglia Cattaneo fece innalzare una chiesa a San Giovanni Grisostomo, la quale nel 
1488, per asserto del pievano Lodovico Talenti, trovavasi in cattivissimo stato pei danni del te mpo, 
a cui alcuni aggiungono quelli di un prossimo incendio, accaduto nel 1475. Essa venne adunque 
rifabbricata nel 1497 sul disegno, come scrive Flaminio Corner, dell’architetto Tullio Lombardo, 
ma non nella situazione antica, bensì in faccia della medesi ma. Era parrocchiale, e fu soltanto nel 
1810 che divenne succursale di S. Canciano.  
Riferisce il Sanudo che il 3 febbraio 1531 M. V. il Consiglio dei Pregadi impose ai Provveditori di 
Comune d’allargare la «Salizzada di S. Giovanni Grisostomo»,  la quale er a molto stretta, e 
dovendosi perciò atterrare il campanile, si concesse al pievano lo spazio per fabbricarne uno di 
nuovo. Vedi «Senato, Terra»,  R. 26.  
In parrocchia di S. Giovanni Grisostomo abitava Angela Serena, amata dall’Aretino, che compose 
per lei u n poemetto in ottave. I parenti della medesima vedevano di mal occhio tali amori, e G. 
Antonio di lei marito, uomo alquanto dissoluto, tanto fece per vendicarsi che ebbe a’ suoi voleri 
Pierina Riccia, donna dell’Aretino, persuadendola anche a fuggirgli di casa. Non sappiamo quanto il 
Quadrio s’apponesse al vero nell’asserire che tali dispiaceri trassero la Serena al sepolcro. Il fatto 
sta ch’essa morì nel 1540, come rilevasi dalle lettere dell’Aretino. Angela Serena dilettavasi di 
poesia, ed è noto che dire sse all’imperatrice Isabella, consorte di Carlo V, alcune stanze, per le quali 
ricevette ricchi doni. Si conservano nell’Archivio Notarile due suoi testamenti, l’uno del 2 
decembre 1538 in atti di Giacomo Zambelli, fatto, essendo gravida, ove si chiama «Anzola fia del q. 
Barnaba Torninben, olim spicier al segno dell’Agnus Dei, et consorte di G. Antonio Serena»;  
l’altro del 3 maggio 1539 in atti di Giacomo Chiodo.  
Racconta il Curti («Famiglie»,  Classe VII, Cod. 204 -209 della Marciana) che a S. Gio. Grisostom o 
abitava Veronica Franco quando nel 1574 venne visitata da Enrico III re di Polonia e di Francia.  
Nel 1738 in una locanda posta in questa contrada alloggiò Maria Amalia, arciduchessa d’Austria, 
poi moglie dell’imperatore Carlo VII.  
Passato il «Ponte di S.  Giovanni Grisostomo»,  per avviarsi a S. Canciano, a mano destra, abitava 
l’erudito senatore Flaminio Corner, che illustrò la storia delle nostre chiese. Egli nacque nel 1693, e 
sostenne i magistrati più gravi, economici e criminali, misti ai civili e poli tici. Mancato ai vivi nel 
1778, fu sepolto, come aveva disposto, in chiesa di S. Andrea. Nella chiesa parrocchiale di S. 
Canciano gli fu posta soltanto un’epigrafe sopra una porta laterale.  
L’attuale «vera»  del pozzo in «Campo S. Giovanni Grisostomo»  con q uattro teste di leone, venne 
trasportata dalla Giudecca, e qui posta nel 1855.  
S  indice  
S. Giovanni in Bragora (Parrocchia di).  
Vedi Bandiera e Moro  (Piazza).  
S  indice  
S. Giovanni Laterano (Fondamenta, Rio, Calle, Fondamenta, Rio, Calle, Campiello).  
Avendo una monaca per nome Mattia, ed altre sue compagne, abbandonato il convento dei SS. 
Rocco e Margarita, ed essendo  poi pentite del loro operato, ritornarono nel 1504 a vivere sotto la 
regola di S. Agostino in una casa vicina all’antico oratorio detto di S. Giovanni Laterano, e 
volgarmente di «S. Zan Lateran»,  perché, come vuole il Gallicciolli, fabbricato sopra una to mba 
chiamata «teran»,  o, meglio, perché aggregato al capitolo dei canonici Lateranensi di Roma. Da 
questi canonici le monache acquistarono l’oratorio, e nel 1519 meritarono per la loro buona 
condotta d’essere mandate a riformare il convento di S. Anna, ove  vestirono l’abito di S. Benedetto, 
che ritennero anche quando nel 1551 ritornarono nel loro pristino asilo. L’incendio del 1573, 
causato da un fulmine, in cui perì l’abadessa Serafina Molin, le obbligò a riparare in altri conventi, 
ai quali tanto s’affezi onarono che due sole ritornarono in quello di S. Giovanni Laterano quando fu 
rifabbricato. Restatane unica abitatrice nel 1599 Ottavia Zorzi, volle essa ristaurarlo nuovamente 
insieme alla chiesa, ed in breve giunse ad attirarvi cinquanta e più monache. An che questo convento 
(dilatato nel 1731) fu soppresso, colla chiesa, nel 1810, e quindi servì ad usi diversi fra cui ad 
Archivio Notarile, a Ginnasio, ed a Scuole Elementari. Ora serve all’ «Istituto Tecnico e Nautico 
Paolo Sarpi».  
S  indice  
S. Giovanni Novo (Campo).  
La chiesa di S. Giovanni Nuovo fu così detta o, corrottamente, invece di S. Giovanni in Oleo, a cui 
è dedicata, o per essere stata innalzata posteriormente a qualche altra delle chiese esistenti  in 
Venezia sotto il nome di S. Giovanni. Sorse per opera della famiglia Trevisan nel 968, ma si 
rinnovò nel principio del secolo XV, e consecrossi nel 1463. Secondo lo Stringa, ebbe un altro 
ristauro nel 1520. Finalmente alla metà del secolo trascorso fu rifabbricata sul disegno di Matteo 
Lucchesi, che pretese in questa sua opera di correggere i difetti del tempio Palladiano del 
Redentore, onde chiamavala il «Redentore redento».  Era parrocchiale ma nel 1808 divenne 
succursale di S. Marco, e quindi nel 1810  di S. Zaccaria.  
Nella parrocchia di S. Giovanni Nuovo, in una casa delle monache di S. Servilio, abitò e morì 
Nicolò Massa, celebre medico e filosofo veneziano. Giunto all’ottantesimo anno di età, egli divenne 
cieco, per consolarlo della quale sventura Lu igi Luisini da Udine compose un dotto dialogo. 
L’ultimo testamento di Nicolò Massa è quello del 28 luglio 1569, in atti Marcantonio de Cavaneis, 
ove sono notabili le seguenti parole dirette agli eredi... «e se aricordino delle mie vertigini al tempo 
che cr ederanno sia morto, lassandomi doi giorni sopra terra, acciò non si facesse qualche error, e 
non mi mettano in gesia avanti sia passato detto termine di due giorni».  Malamente il Cicogna, 
riportando un passo consimile di altro testamento anteriore del Mass a, in data del settembre 1566, 
legge «murtigini»,  anziché «vertigini»,  cercando di dar alla parola greca derivazione. Il Massa morì 
poco tempo appresso, il che viene attestato dal necrologio della chiesa di S. Giovanni Nuovo colla 
seguente nota: «Adì 27 ag osto 1569. Lo ecelente ms. Nicolò Masa medicho, de anj 84 in circa, è sta 
amallato mesi 4 da fievre».  Come aveva ordinato, venne sepolto in chiesa di S. Domenico di 
Castello, ove gli fu eretto un busto, trasportato oggidì nella sala terrena dell’Ateneo.  
Pell’architetto Baldassare Longhena, che abitava in questa parrocchia, e precisamente sui confini di 
quella di S. Severo, vedi Rotta  (Calle e Corte, Corte) a S. Severo.  
S  indice  
S. Girolamo (Fondamenta, Ponte, Rio, Fondamenta, Chiovere).  
Bernarda Dotto e Girolama Lero, monache in S. Maria degli Angeli di Murano, eressero prima nella 
città, e poscia fuori delle mura di Treviso, un convento sotto la regola di S. Agostino, intitolato  a 
San Girolamo. Atterrite però dall’armi di Lodovico re d’Ungheria, l’abbandonarono, e nel 1364 
vennero a Venezia, ritirandosi in una casa a San Vitale. In seguito, per le largizioni del prete 
Giovanni Contarini, furono in grado di innalzare un altro conv ento con attigua chiesa, dedicati 
medesimamente a San Girolamo. Nel 1425 diedero maggiore dimensione a questi fabbricati, i quali 
nel 1456 bruciarono, e riattati a spese del Senato, durarono incolumi fino all’anno 1705, nel quale 
soggiacquero a nuovo incen dio. Dopo tale disastro sorsero nuovamente in piedi per la pietà dei 
fedeli. Finalmente, alla soppressione degli ordini religiosi, si convertirono ad usi privati.  
Avendo Francesco Poza ferito in chiesa di San Girolamo nel braccio Pietro di Francia, capo cu stode 
dei Capi dei Sestieri, venne il 3 aprile 1475 bandito da Venezia e suo distretto, rompendo il qual 
bando doveva essere sul «Ponte di S. Girolamo»  privato della mano destra e della lingua.  
Dietro la chiesa di S. Girolamo scorgesi l’oratorio della conf raternita già sacra allo stesso santo. 
Quest’oratorio, celebre un tempo per preziosi dipinti, fu chiuso nei primi anni del presente secolo, 
riaperto nel 1814, ed ora chiuso nuovamente.  
Fino dall’8 febbraio 1481 M. V. troviamo che un Eustachio q. Avanzo Liv ello alienò al monastero 
di S. Girolamo le prossime «chiovere»,  di cui più tardi scrisse il Savina: «Adì 31 Ottobre»  (1585) 
«cadde il colmo delle Chiovere di S. Girolamo, et ucciso uno di quei artefici, et molti altri feriti et 
maltrattati».  
Sulla «Fondame nta di S. Girolamo»,  al N. A. 3100, esisteva un conventino di Pinzochere Servite. 
Lo stabile era stato loro donato nel 1525 da un Matteo figlio d’un Nicolò Lucchese. Esse 
attendevano all’educazione di povere fanciulle. Qui visse per qualche tempo quella Ma ria Benedetta 
Rossi fondatrice dei due monasteri delle Grazie a Murano, e di S. Maria del Pianto di Venezia.  
Nel circondario di S. Girolamo abitava il pittore fiammingo Pietro Mera, che il 12 aprile 1643 
presentò il proprio testamento al notaio Pietro Brac chi, e morì nel febbraio 1644 M. V.  
Era costume che il giorno sacro a San Girolamo si nominassero i principali magistrati in 
sostituzione di quelli che, compiuto il periodo del loro uffizio, uscivano di carica. In tale occasione 
il doge dava solenne banche tto alle primarie dignità, non esclusi il Cancelliere Grande, ed i più 
provetti fra i secretarii.  
Tosto dopo il giorno di San Girolamo incominciavansi pure dai Veneziani le villeggiature, delle 
quali ci lasciò una breve descrizione Giustina Renier Michiel nelle sue «Feste Veneziane».  
S  indice  
S. Giuseppe (Secco, Squero, Fondamenta, Ponte, Rio, Campo, Rio Terrà).  
Per decreto del Senato 25 giugno 1512, incominciossi ad erigere una chiesa in onore di S. Gius eppe, 
e si chiamarono da Verona alcune monache Agostiniane perché vi fabbricassero accanto un 
monastero del loro ordine coll’assegnamento di 400 annui ducati. Con tale ajuto, e col mezzo delle 
elemosine, raccolte da una confraternita istituita nel 1530 fur ono in breve compiuti gli edifici. La 
cappella maggiore della chiesa venne eretta a spese di Girolamo Grimani, e consecrata nel 1643. 
Nel 1801 si introdussero nel convento di S. Giuseppe le religiose Salesiane, le quali vi risiedono, 
occupandosi nell’educa zione delle donzelle.  
S  indice  
S. Giustina (Campo, Fondamenta, Rio, Ponte, Salizzada, Campiello).   
Reputasi che la chiesa ex parrocchiale di S. Giustina entri nel novero di quelle erette nel VII secolo 
da S. Magno. Dopo essere stata, a quanto pare, rifabbricata, ebbe consecrazione nel 1219 per mano 
d’Ugolino cardinale ostiense, legato apostolico, poco dopo Gregorio IX. Si sa che fino dal principio 
di questo secolo veniva uffiziata da canonici regolari di c ui ignorasi l’istituto. In progresso di 
tempo, secondo il Corner, fu consegnata ai canonici regolari di S. Salvatore, ai quali, per decreto 
apostolico dell’anno 1448, subentrarono monache Agostiniane, tratte dal monastero degli Angeli di 
Murano. Altri rist auri ebbe nei secoli XVI e XVII, nonché nel secolo XVIII, dopoché il 5 settembre 
1774 n’era precipitato il soffitto, schiacciando la mensa di due altari, e la cantoria dell’organo. 
Leggesi che in questa occasione, accorso uno dei patrizii Gradenigo, domici liato di contro, potè, 
unitamente ad un religioso, solito a frequentare in sua famiglia, estrarre dalle macerie una 
vecchierella che custodiva la chiesa, e tradurla, perché fosse soccorsa, nel proprio palazzo. La 
chiesa di S. Giustina venne chiusa nel 1810 , nel 1841 ebbe demolito il proprio campanile, e nel 
1844 fu divisa in due piani perché dovesse prestarsi, con parte del convento, a Casa d’Educazione 
Militare, nella qual circostanza se ne riformò anche la facciata (eretta nel 1640 sul disegno del 
Longhen a, a spese dei patrizi Soranzo) col toglimento del timpano, e delle statue che la decoravano. 
Ora i locali sono chiusi.  
Era costume che ogni anno questa chiesa fosse visitata il giorno di S. Giustina dal doge e dalla 
Signoria in memoria del trionfo ottenut o in tal giorno, l’anno 1571, sopra i Turchi alle Curzolari.  
Il «Campo di S. Giustina»  incominciossi a selciare di pietra viva soltanto nel 1747, 29 febbraio 
M.V., per ordine di Marcantonio Bragadin, Provveditore di Comune. Allora però si eseguì soltanto 
una lista presso la chiesa, ed altra presso la riva, ove soleva smontare il doge avviato alla visita 
sopraindicata.  
In parrocchia di S. Giustina abitava l’architetto bolognese Sebastiano Serliis, o Serlio, come si 
ricava da un suo testamento fatto il primo aprile 1528 in atti d’Avidio Branco, col quale lasciava 
erede universale il celebre letterato Giulio Camillo Delminio da Portogruaro. Nel 1537 però aveva 
trasportato la propria abitazione sulla «Fondamenta di S. Caterina»  in una casa della famiglia 
Priuli.  Egli morì nel 1542 in Francia, ove erasi recato al servizio del re Francesco I. L’Aretino loda 
molto il Serlio ed i suoi libri «Dell’Architettura»,  ma queste lodi non furono molto disinteressate se 
havvi verità nel seguente periodo che si legge nella «Vita di Pietro Aretino»,  attribuita al Berni, e 
stampata per la prima volta in Perugia nel 1538: «Sebastian Serlio, quell’architetto coglione, ha 
bella moglie, e per farsi metter sugli scritti di Pietro gli fa f... la moglie, amica d’una suor 
Gerolama, che Di o sa come l’è».  Costei è forse suor Girolama Tiepolo, con cui l’Aretino ebbe 
epistolare corrispondenza.  
Narrano le cronache che il 18 luglio 1618 venne strangolata Orsetta, consorte d’Alberigo Alberighi, 
d’anni 28, nella casa che ha due porte sopra il «Pon te di ca’ Cima»  in parrocchia di S. Giustina. 
Esso è il ponte senza bande che fu detto anche di «ca’ Zatta»,  ed ora di «ca’ Zon».  Vedi Zon (Calle, 
Corte).  
In «Salizzada di S. Giustina»,  sotto la parrocchia di S. Ternita, e precisam ente nella casa prossima 
al palazzo Contarini «Porta di Ferro»,  nacque nel 1668 Apostolo Zeno. Questo palazzo era così 
detto perché aveva le valve della porta adorne di varii brocchettoni di ferro (lavoro del secolo XV) 
che, secondo il Cicogna, vennero lev ate dal 1839 al 1840. Tuttora sull’alto del muro esterno 
circondante il giardino di questo palazzo, all’angolo, scorgesi una immagine della Beata Vergine, 
sculta dal Torretti per commissione d’Alvise Contarini q. Nicolò nel 1716.  
Il «Campiello di S. Giusti na» è detto anche di «Barbaria»  perché prossimo alla «Barbaria delle 
Tole».  Qui scorgesi un oratorio sacro alla B. V. Addolorata, fabbricato sul disegno di Giovanni 
Moro da una pia confraternita nel 1829.  
S  indice  
S. Leonardo (Campo).  
La ex chiesa parrocchiale di S. Leonardo venne fabbricata nel 1025 dalla famiglia Crituazio e 
consecrata nel 1343 per le mani dei due prelati Marco Morello Carmelitano, vescovo Domoceno, e 
Francesco, vescovo Urense. L’ultima  rifabbrica data dal 1794. Era visitata ogni anno nel giorno di 
S. Leonardo dalla Scuola della Carità, che in essa aveva avuto origine. Fu chiusa nel 1807, ed 
attualmente è magazzino di carbone.  
Narrano le cronache che il campanile di questa chiesa precipi tò improvvisamente il 24 agosto 1595, 
fracassando dodici case con parte della chiesa, e recando la morte a dieci persone.  
Un pievano di S. Leonardo, di nome Giovanni Foscarini, venne ucciso dai ladri il 26 gennaio 1388 
M. V.  
Avendo Biagio Catena, altro pie vano di S. Leonardo, e pubblico notajo, di concerto cogli altri notaj 
Maffeo da Fano, e Giovanni Loredan, primicerio di S. Marco, testificato con giuramento che Clario 
Contarini, sodomita, era chierico, per sottrarlo al potere secolare, fu, come spergiuro,  privato della 
dignità parrocchiale dal vescovo Castellano, e poscia, per sentenza 15 settembre 1407, dal Consiglio 
dei X condannato a perpetuo esiglio. Ad onta di ciò, egli ottenne dalla corte Romana il titolo 
d’arcivescovo di Trebisonda, e ritornato nel 1419 a Venezia da Ferrara, ove abitava, ebbe la 
compiacenza che un secretario del medesimo Consiglio dei X gli venisse a partecipare, d’ordine 
pubblico, che gli si concedeva un salvacondotto per potersi trattenere liberamente in Venezia.  
S. Leonardo (Rio T errà).  
Vedi Due Ponti . 
S  indice  
S. Lio (Salizzada, Campo).  
La chiesa di S. Leone, «vulgo San Lio»,  fu eretta dalla famiglia Badoer, e primamente dedicata a S. 
Caterina. Do po il 1054 si rifabbricò in onore del santo pontefice Leone IX, che si avea reso 
benemerito di Venezia proteggendo nel concilio Romano la causa del patriarcato di Grado contro le 
ingiuste pretese di Gotebaldo patriarca d’Aquileja, e che venuto fra noi, ave a concesso alla basilica 
ducale ed altri luoghi pii, indulgenze e privilegi. La chiesa di San Leone venne rinnovata nel 
principio del secolo XVI, mercé le limosine dei fedeli, consecrata nel 1619, e nel 1783 ridotta alla 
forma presente. Nel 1810 da parrocc hiale divenne sussidiaria di S. Maria Formosa. Per un decreto 
del Consiglio dei X, 2 maggio 1474, essa visitavasi ogni anno dalla Scuola di S. Gio. Evangelista, 
poiché si credeva avvenuto al «Ponte di S. Lio»,  ora «di S. Antonio»,  un miracolo, che noi 
racconteremo colle parole del compendio italiano dell’opera di Flaminio Corner sopra le chiese 
Venete e Torcellane: «Viveva fra i confratelli della Scuola»  (di S. Giovanni Evangelista) «un uomo 
di costumi corrotti, e di pubblico libertinaggio, il quale invitat o da un altro confratello suo amico, e 
desideroso di suo ravvedimento, ad accompagnare la Croce, allorché (secondo l’uso di quei tempi) 
portavasi alla sepoltura dei Confratelli, giacché doveva essa un giorno onorare anche i di lui 
funerali », empiamente ris pose «né voglio io accompagnarla né mi curo ch’ella venga ad 
accompagnarmi».  Passato alquanto tempo, morì l’uomo perverso, ed essendosi portata la Scuola 
alla lugubre funzione di sua sepoltura, allorché arrivò al Ponte di S. Leone (detto di S. Lio), di lui  
parrocchia, la Santissima Croce si fece tanto pesante che non vi fu forza umana che valesse a farla 
inoltrare. Mentre stavano tutti attoniti, e confusi a tal caso, il buon amico, il quale trovavasi allora 
nell’accompagnamento, ricordatosi dell’empie parol e proferite già da costui, fece conoscere la vera 
cagione di tal resistenza. Rimossa adunque la venerabile Croce dall’accompagnamento, fu poscia 
stabilito ch’ella non dovesse portarsi in pubblico, se non nelle solennità maggiori». Il pittore 
Giovanni Mansu eti raffigurò questo miracolo in un quadro, che stava nella Scuola di San Giovanni 
Evangelista, ed ora si conserva nella Regia Accademia di Belle Arti.  
Nell’antico circondario parrocchiale di S. Lio morì nel 20 aprile 1768 il pittore Antonio Canal, detto 
il Canaletto, inarrivabile nelle prospettive architettoniche. Così i Necrologi Sanitari: «Antonio 
Canal d’anni 71 da febbre et infiamasion nella vescica giorni 5. Med.co Musolo, morto all’ore 7. 
Cap.lo — S. Lio».  Pel sito preciso ov’abitava, vedi Perina  (Sottoportico e Corte).  
S  indice  
S. Lorenzo (Fondamenta, Ponte, Rio, Campo, Fondamenta, Ramo della Fondamenta).  
La chiesa di S. Lorenzo fu eretta dalla famiglia Partecipazio, e fino dall’854 Romana della 
medesima famiglia vi fondava accanto un monastero di monache Benedettine, al quale poscia si 
aggiunsero alcune abitazioni pei monaci che dirigevano le suore, secondo il costume dei tempi. 
Distrutta la chiesa e il duplice monastero nel terribile incendio del 1105, si diede tosto mano a 
rifabbricarli, e si ristaurarono sul finire del secolo XV, e sul principio del XVI. La chiesa 
incominciossi a ridurre nell’attual forma l’anno 1592 sul disegno di Simeone Sorella, ed ebbe 
compimento nel 1602. Nel 1810 fu soppres sa col monastero, e nel 1817 si riaprì, avendosi ridotto 
fino dal 1812 il monastero a Casa d’Industria.  
Nell’antico angiporto della chiesa di S. Lorenzo fu sepolto il celebre viaggiatore Marco Polo, che, 
con testamento 10 gennaio 1323 M. V. in atti Giovann i Giustinian pievano di S. Procolo, beneficò 
questo monastero ove (come si espresse) «meam eligo sepulturam» . 
Altrove abbiamo accennato alla corruttela quasi generale che regnava anticamente fra le nostre 
claustrali. Si può dire però che quelle di S. Loren zo ambissero in tale agone la palma. Il 16 giugno 
1360 troviamo condannato ad un anno di carcere e cento lire di multa Marco Boccaso, «Zanin»  
Baseggio, e Giuseppe di Marcadello per aver fornicato, il primo con una Ruzzini, il secondo con 
Beriola Contarini,  ed il terzo con Orsola Acotanto, monache professe in quel monastero. Poco dopo, 
cioè il 22 luglio 1360, vennero pubblicamente frustate Margarita «revendigola», Bertuccia vedova 
di Paolo d’Ancona, Maddalena da Bologna, Margarita da Padova, e Lucia schiava per aver portato, 
in «modum ruffianarum»,  lettere ed ambasciate amorose a quelle monache. In progresso di tempo, 
per sentenza 25 marzo 1385, s’infissero due anni e tre mesi di carcere con duecento lire di multa a 
maestro Nicolò Giustinian, medico, perché, amoreggiando suor Fiordelise Gradenigo, entrò più 
volte con chiavi false nel monastero di S. Lorenzo, e si congiunse colla sua diletta, colla quale ebbe 
un figlio. Finalmente il 21 giugno 1385 dovette sottostare a tre anni di carcere Marco Gritti, che per 
fini disonesti era entrato nel monastero medesimo. Anche nel secolo XVII l’abbigliamento delle 
monache di S. Lorenzo spirava tutto mondana vanità. Ce lo prova il «Viaggio per l’alta Italia del 
Sereniss. Principe di Toscana, poi Granduca Cosimo III, descrit to da Filippo Pizzichi».  Costui, 
parlando del monastero di S. Lorenzo, da lui visitato col principe nel 1664, così va esprimendosi: 
«È questo il più ricco monastero di Venezia, e vi sono sopra 100 madri, tutte gentildonne. Vestono 
leggiadrissimamente con a bito bianco come alla franzese, il busto di bisso a piegoline, e le professe 
trina nera larga tre dita sulle costure di esso; un velo piccolo cinge loro la fronte, sotto il quale 
escono li capelli arricciati, e lindamente accomodati; seno mezzo scoperto, e  tutto insieme abito più 
da ninfe che da monache».  
In parrocchia di S. Lorenzo sorgeva il palazzo del doge Pietro Ziani, ov’egli, secondo il codice 33, 
Classe VII della Marciana, ritirossi nel 1229 dopo avere abdicato, ed ove, scorsi 17 giorni, venne a 
morte. 
Attraversando una fiata la confraternita di S. Giovanni Evangelista in processione il «Ponte di S. 
Lorenzo»,  come ogni anno faceva per visitare quella chiesa, cadde nel rivo sottoposto il reliquiario 
della SS. Croce assai pesante per oro, e come raccon tano, rimase miracolosamente a fior d’acqua. 
Avendosi gettato molti confratelli nel canale per ricuperarlo, esso ritirossi dalle mani di tutti, e 
soltanto il Guardian Grande Andrea Vendramin potè riportarlo alla riva. Abbiamo fatto cenno di 
questo miracolo , che vuolsi successo nel 1369, per la sola causa che esso venne rappresentato da 
Gentile Bellini in un quadro, il quale attualmente trovasi nella Accademia di Belle Arti, ed oltre 
l’importanza pittorica, è considerevole per contenere i ritratti della regi na di Cipro Catterina Corner 
e della sua corte, nonché quelli del pittore e di tutta la famiglia Bellini, messa a ginocchio nel lato 
opposto a quello occupato dalla Corner.  
Incominciandosi a rifabbricare nel 1592 la chiesa di San Lorenzo, vi si rinvennero due anfore piene 
di monete antiche d’oro, sepolte, come si crede, nel 1172 dall’abbadessa Angela Michiel al 
momento dell’uccisione del doge Vitale II suo fratello.  
Il «Ponte di S. Lorenzo»,  in occasione della «sagra»  annuale, adornavasi con gran pompa ad a rchi 
trionfali. È disegnato dal Grevembroch nei suoi «Monumenta Veneta».  
Sulla «Fondamenta di S. Lorenzo»  restò morto nel 1604 da una archibugiata, per ordine del fratello 
Pietro Paolo, il N. U. Giacomo Battaggia, mentre ritornava dal «redutto de S. Maria Formosa».  
Nel 1696 una mascherata di dame e cavalieri, travestiti da mori e more, con abiti preziosi, dopo un 
lungo giro per la città, andarono a ballare nella corte e nel parlatorio delle monache di S. Lorenzo.  
Fra la chiesa ed il monastero di S. Lorenzo esisteva una cappella dedicata a S. Sebastiano, che, 
come credesi, fu innalzata nel 1007 dal doge Orseolo II, e rinnovata dalle monache nel secolo XII. 
Ebbe ristauri anche dal 1629 al 1632, e nel 1748. Finalmente, secolarizzata nel principio del 
presente s ecolo, venne più tardi affatto distrutta.  
S. Lorenzo (Sottoportico e Corte)  a S. Margarita.  
Da alcune case che vi possedeva il monastero di S. Lorenzo. Nel catastico del medesimo, compilato 
nel 1685, si legge: «Possede il Monastero in questa Contrà»  (di S . Margarita) «sopra la Calle va a 
S. Barnaba, e riferisce nella Corte contigua, case n. 5, compresa una bottega sopra la Calle... 
Erano prima più casette, quali essendo marze et cadenti, l’anno 1674, Abbadessa la N.D. Elena 
Foscari, furono rifabbricate, et  redotte in grando nel n.o delle 5 sudette, et nel muro sopra la 
strada vi fu posta una Pietra viva con l’infrascritta inscrittione: Ruentes Aediculas Ampliori 
Formae Restituit R.ma D. Elena Foscari Abbatissa. Anno 1674».  Il Cicogna riporta la medesima 
iscrizione con qualche divario, e coll’aggiunta, dopo il millesimo, delle parole: D. Aloysio Bono 
Procurante. Questi stabili eran stati donati alle monache dal N.U. Pietro Premarin, mediante 
testamento 3 giugno 1248, in atti di prè Donato pievano di S. Stin e  veneto notajo.  
Altri stabili appartenenti alle monache suddette diedero il nome alla «Calle»,  ed al «Campiello di S. 
Lorenzo»  in parrocchia dell’Angelo Raffaele, presso S. Nicolò. Il Catastico sovraccitato: «Possede 
in questa contrada»  (dell’Angelo Raffae le) «dalla parte della Fondamenta, a mano destra, questo 
Monastero case tre, una delle quali è una bottega da Barbier, e da una parte di detta bottega vi è 
un pezzo di terreno vacuo».  Tali possidenze provenivano dal testamento 9 decembre 1262, in atti 
prè Marco Bonvicino di Fiore Soranzo, la quale lasciava un terreno al monastero di S. Lorenzo nel 
caso che Filippa sua figlia, e consorte di Bartolomeo Trevisan, mancasse senza eredi. Verificatasi 
questa condizione, le monache fabbricarono, e ne sorsero le tre  case delle quali si fece parola.  
S  indice  
S. Luca (Campo, Ramo va in Campo, Salizzada, Rio).   
La chiesa di S. Luca si reputa innalzata nel XI secolo dalle famiglie Dandolo e Pizzamano, e tosto 
dichiarata  parrocchiale. Nel 1442 ampliossi da Fantino Dandolo, che cesse a tale scopo alcune sue 
case vicine. Minacciando rovina, fu rifabbricata nel secolo XVI, e decorata nel 1581 della cappella 
maggiore. Nel 1827 ebbe improvvisamente crollato parte del prospetto , ma nel 1832, tanto 
all’esterno quanto all’interno, venne ristabilita. Anche nel 1881 subì altro interno ristauro.  
La parrocchia allargossi nel 1810 con quella di San Benedetto, e con parte di quella di S. 
Paterniano, ambo soppresse, nonché con alcune fra zioni d’altre vicine parrocchie conservate. 
Perdette però in quell’incontro qualche brano assegnato a San Salvatore.  
In «Campo San Luca»  sorge un piedestallo marmoreo, il quale sosteneva un’antenna, donde nei 
giorni festivi svolazzava uno stendardo. Ciò in dicherebbe, secondo il Sansovino, che qui è il mezzo, 
o l’umbilico, della città. Ma un altro accreditato cronista, e l’imprese delle Scuole della Carità e dei 
Pittori, scolpite sul piedestallo coll’anno MCCCX, insegnano invece essere questo un segnale dell a 
sconfitta che appunto la Scuola della Carità e quella dei Pittori fecero subire il 15 giugno 1310 in 
«Campo di S. Luca»  ad una parte dei congiurati di Bajamonte Tiepolo.  
In parrocchia di San Luca, e precisamente sulla «Riva del Carbon», abitò e venne a m orte Pietro 
Aretino il 21 ottobre 1556. Vedi Carbon  (Riva ecc. del). Egli, come appare da fede del pievano 
d’allora Pietro Demetrio, recentemente pubblicata, venne sepolto «in un sepolcro novo vicino alli 
gradi della Sacrestia»,  sepolcro ora distrutto.  
Vi morì pure Girolamo Ruscelli, autore del noto «Rimario»,  e d’altre opere: «1566, Die 10 Maij. M. 
Jer.mo Ruscelli da Viterbo d’anni 48, amalà mesi 9 da dropisia et febre — S. Luca».  
È fama inoltre che a San Luca mancasse ai vivi n el 1582 il celebre pittore Andrea Schiavone, e 
senza dubbio vi chiusero la loro mortale carriera nel 1585 Luigi Groto, detto il Cieco d’Adria, e nel 
1588 Bernardino Partenio da Spilimbergo, pubblico lettore di greco, il quale venne sepolto nel 
chiostro di S. Stefano.  
Vi avevano domicilio il medico Giuseppe degli Aromatari, che nel 1611 stampò il libro intitolato: 
«Risposta di Gioseffo degli Aromatari alle considerazioni d’Alessandro Tassoni sopra le rime del 
Petrarca»;  ed il pittore bavarese Gian Carlo Loth . Ciò si ricava dal testamento che fece 
quest’ultimo il 26 agosto 1698, in atti del notaio veneto Francesco Simbeni, ove si chiama G. Carlo 
Loth q. Ulderico da Monaco, e dice di testare in parrocchia di San Luca, nella casa di sua abitazione 
posta sul «Can al Grande».  Potrebbe sospettarsi che questa abitazione fosse precisamente un piano 
del palazzo Loredan, ove molte opere del Loth conservavansi. Egli aggiunse al proprio testamento 
un codicillo il 28 settembre 1698, ed il 6 ottobre successivo era già morto,  poiché in quel giorno si 
pubblicarono le di lui disposizioni testamentarie.  
Si ha dai «Registri dei Giustiziati»  che il 27 marzo 1721 venne decapitato e squartato Domenico 
Rossi da Palma, garzone nella farmacia della «Vecchia»  in «Campo San Luca»,  perché uccise Maria 
Alberti, meretrice, affine di rapirle quanto possedeva. Qual origine possa aver avuto l’antica insegna 
di tale farmacia, vedilo all’articolo Teatro  (Calle e Ramo, Corte del) a San Luca. Era forse 
pell’esistenza di q uesta insegna che in «Campo San Luca» , più frequentemente che in altri campi 
della città, davasi, a mezza quaresima, lo spettacolo dell’abbruciamento della «Vecchia».  Varii fra 
noi devono ricordarsi di tale spettacolo, veduto nella loro fresca età. Raccolt e spontanee offerte, e 
parato il campo di damaschi e bandiere, fabbricavasi un solaio, alto circa tre uomini da terra, sopra 
il quale ponevasi un fantoccio, rappresentante una vecchia con cuffia in testa, e larva sul viso, a cui 
due guardie rendevano ridic oli onori, mentre più o meno scordati istrumenti facevano echeggiare 
l’aria delle loro armonie. Frattanto avevano luogo altri spassi diversi, come quello di far volare per 
una corda qualche povero cane, legato ad un fuoco d’artificio; quello d’arrampicarsi  sopra liscia ed 
unta antenna alla conquista di qualche salame, o fiasco di vino, attaccati alla cima; oppure quello di 
ghermire colla bocca un’anguilla, immersa in un mastello d’acqua tinta di nero, la quale 
ridicolosamente bruttava il volto dei campioni postisi al cimento. Alla fine accendevasi il fuoco 
sotto il solaio, ed, in mezzo alla comune allegria, ardeva, e cadeva in cenere il fantoccio. Più 
anticamente però la «Vecchia»  non abbruciavasi, ma segavasi per mezzo, e ne uscivano fiori e 
confetti, che i  monelli si contrastavano fra loro.  
S  indice  
S. Lucia (Fondamenta, Nuova Fondamenta della Dogana principale, Calle del Traghetto di).  
Un’epistola del pontefice Sisto IV, scritta nel 1478, ove si legge ch e allora correvano più di 
quattrocento anni da quando la chiesa di S. Lucia era stata dedicata a questa santa, fa sì che 
possiamo crederla eretta dopo il mille. Il Sansovino invece la vuole sorta nel 1192 sotto il titolo 
dell’Annunziazione, e dedicata a S.  Lucia soltanto nel 1280 dopoché vi si trasportò da l’isola di San 
Giorgio Maggiore la salma della martire siracusana. La chiesa suddetta era parrocchiale 
probabilmente fino dalla sua origine, e sembra che nel secolo XIV avesse un ristauro, poiché trovasi 
memoria, che il 3 agosto 1343 fu consecrata per le mani di tre vescovi. Nel 1444 passò sotto la 
giurisdizione del vicino convento del Corpus Domini, ma continuò tuttavia ad essere retta da 
pievani, l’ultimo dei quali fu un Giovanni Galletti, che fece il pr oprio testamento nel 1491. Frattanto 
vennero ad abitare in prossimità alcune monache, le quali vestirono l’abito dei servi di Maria sotto 
la regola di S. Agostino, e fabbricarono un oratorio dedicato all’Annunziazione. Bramando poscia 
d’ampliarlo, e mancan do dei mezzi necessarii, ottennero nel 1476 che loro fosse data la chiesa di 
Santa Lucia col patto di cedere il corpo della santa titolare alle monache del Corpus Domini. Queste 
però, senza attendere il tempo statuito alla consegna, fecero involare da alcu ne converse le sacre 
reliquie, e negarono di restituirle anche quando ne ebbero ordine dal Consiglio dei X, a cui si 
avevano presentato i parrocchiani, protestando contro la convenzione stabilita fra i due monasteri. 
Allora, per intimorire le pervicaci, si  divenne alla minaccia di far otturare tutte le porte del loro 
convento in modo che né cosa, né persona v’entrasse. La vista dei muratori pronti ad accingersi 
all’opera fece l’effetto desiderato, ed il corpo della Santa si potè di bel nuovo trasportare nel la 
chiesa a lei dedicata, la quale, dopo altri litigi, ne rimase tranquilla posseditrice coll’obbligo di 
pagare alle monache del Corpus Domini ducati d’oro 40. Coll’andar del tempo, reso il sacro edificio 
cadente per vetustà, il cav. Leonardo Mocenigo vi f acea erigere nel 1565, sul disegno del Palladio, 
la cappella maggiore, che fu compiuta nel 1589; Donato Baglioni Fiorentino nel 1592 v’aggiungea 
la cappella di S. Lucia; ed un’altra cappella nell’anno medesimo costruivasi a spese di Nicolò Perez, 
gentiluom o Fiammingo. Poscia, sul disegno, come credesi, lasciato dal Palladio, si rialzava dal 1609 
al 1611 il resto della chiesa, che consecravasi nuovamente nel 1617. Essa nel 1810 divenne oratorio 
sacramentale di S. Geremia, essendo state soppresse le monache d i S. Lucia, il cui monastero si fece 
servire a collegio d’educazione per fanciulle povere, sotto la direzione delle Figlie di Carità. Ora 
sopra la sua area, e sopra quella della chiesa, con men saggio consiglio distrutta nel 1861, dopo aver 
deposto il corp o della Santa nella parrocchiale, si costrusse la «Stazione della Strada Ferrata».  
La denominazione «Nuova Fondamenta della Dogana principale di S. Lucia»  nacque allorché 
prolungossi la vecchia Fondamenta in prossimità alla dogana delle merci, che per ques ta parte 
entrano in città, od escono dalla medesima.  
Quanto alla «Calle del Traghetto di S. Lucia»,  che sta presso l’opposta «Fondamenta di S. Simeon 
Piccolo» , fu così detta perché colà arrivavano le barche provenienti dalla «Fondamenta di Santa 
Lucia».  Questo traghetto, unitamente all’altro degli Scalzi, appellavasi «delle Mozze»  perché 
sostenevasi il servizio da alcune barche dette «mozze»,  senza ferro d’innanzi, e senza coperto. I due 
traghetti cessarono dopo la costruzione del prossimo ponte di ferro, a perto al pubblico passaggio il 
29 aprile 1858. Un ponte dalla Fondamenta di Santa Lucia a quella di San Simeon Piccolo era stato 
progettato dal padre Coronelli fino dal principio del secolo trascorso.  
Nel circondario di S. Lucia venne a morte nel 1638, per  male di pietra, il celebre pittore Sante 
Peranda, il quale fu sepolto ai Tolentini.  
S  indice  
S. Marco (Sestiere, Parrocchia, Piazza, Piazzetta, Canale di).  
Rustica in antico era la «Piazza di S. Marco».  Appellavasi «Morso»,  forse perché il suo terreno era 
più tenace e duro del circostante, e «Brolo»  perché era erbosa e cinta d’alberi. Vi scorreva per 
mezzo un canale detto «Batario»,  sulle cui sponde si scorgevano, l’una in faccia all’altra, le due 
piccol e chiese di S. Teodoro e di S. Geminiano, erette, come è fama, da Narsete, che avea vinto i 
Goti coll’aiuto dei veneti navigli. Dopo che fu trasportato da Alessandria a Venezia il corpo 
dell’Evangelista, Giustiniano Partecipazio gettò i fondamenti nell’828  della «Basilica di S. Marco»,  
riunendovi l’oratorio di S. Teodoro. Abbruciatasi però la nuova fabbrica nel 976, rialzolla il doge 
Pietro Orseolo I tosto dopo, continuolla nel 1043 Domenico Contarini, compilla nel 1071 Domenico 
Selvo, e finalmente Vitale F alier ne fece la solenne consecrazione nel 1094. Se ne ignorano gli 
architetti, ma lo stile che vi predomina è il greco -bizantino con qualche mescolanza di arabo e di 
tedesco. Questa chiesa si mantenne sempre cappella ducale e con un primicerio che esercit ava i 
diritti parrocchiali sul vicinato fino al 1807, in cui divenne cattedrale. Nel 1810 ebbe poi ampliato il 
suo circondario per la soppressione delle finitime parrocchie. — Il «Campanile»  incominciossi 
nell’888, o secondo altri, nel 911. Nei secoli succ essivi se ne continuarono i lavori, ricordandosi, fra 
i varii architetti che vi diedero mano, Nicolò Barattieri (an. 1180), ed un Montagnana (anno 1329). 
Un fulmine, caduto nel 1489, avendo arsa la cella delle campane, Bartolammeo Buono la 
ricostrusse dal 1510 al 1514, compresi l’attico, ed il pinacolo. Ai piedi del campanile, che in questi 
ultimi anni venne sbarazzato dalle botteghe di legname che v’erano addossate, sta la «Loggetta»,  
splendida opera del Sansovino (1540), destinata alla residenza di tre Pr ocuratori di San Marco 
durante le sedute del Maggior Consiglio. Poco lungi ammiransi i tre pili di bronzo, fusi da 
Alessandro Leopardo nel 1505, i quali sostengono l’antenne donde sventolavano i vessilli della 
Repubblica.  
Il «Palazzo ducale»  vuolsi fondato  da Angelo Partecipazio circa l’anno 814, rinnovato nel 977 dal 
doge Pietro Orseolo I, ed ampliato nel 1173 dal doge Sebastiano Ziani. Nel secolo XIV si prese a 
rifabbricarlo, ed il lavoro continuossi nell’epoche successive, dovendosi tener conto anche dei  
riattamenti, che ebbero luogo dopo altri incendi, avvenuti nel 1483, 1574 e 1577. Il Basegio, il 
Calendario, i Bon, il Rizzo, Pietro Lombardo, il Da Ponte, lo Scarpagnino, ed altri architetti 
impiegarono l’opera loro in questa mole grandiosa. Prossime al palazzo ducale, dalla parte del 
«Molo»,  sono quelle due belle colonne di granito orientale, condotte a Venezia da una delle isole 
dell’Arcipelago, di cui diremo innanzi. Vedi Molo . — Prima di parlare delle «Procuratie»,  è da 
avver tire che il doge Sebastiano Ziani, eletto nel 1172, allargò la «Piazza»,  interrando il rivo 
Batario, e demolendo la chiesa di S. Geminiano, la quale si rifece più addietro là dove, varii secoli 
dopo, risorse per opera del Sansovino, e rimase fino all’epoca  dell’Italico Governo. Ciò fatto, volle 
lo Ziani cingere la «Piazza» medesima d’alcuni edifici formati a foggia di galleria, i quali, perché 
poscia destinati all’abitazione dei procuratori di S. Marco, si dissero «Procuratie».  Questi edifici, di 
stile ital o-bizantino, ed in un piano soltanto, sono quelli che scorgonsi nel quadro di Gentile Bellini, 
dipinto nel 1496, rappresentante una processione in «Piazza di S. Marco»,  nonché quelli che ci 
vengono raffigurati dalla Pianta di Venezia, incisa in legno nel 1 500, ed attribuita ad Alberto 
Durero, quantunque fino dal 1496 (posteriormente però al compimento del quadro belliniano) vi si 
fosse praticato un taglio per erigere (credesi sul disegno di Pietro Lombardo) la torre dell’Orologio, 
compiuta nel 1499, foriero  dell’altro taglio fattosi dippoi, per dar luogo alle due ali di fianco, 
disegnate, senza alcun dubbio, dallo stesso Lombardo, e compiute nel 1506. Avvenne frattanto che 
alcune case delle «Procuratie»,  riguardanti verso mezzogiorno, venissero guaste dal fu oco, ed ecco 
la ragione per cui Antonio Grimani e Lorenzo Loredan, procuratori di S. Marco, ordinarono nel 
1513 che le case tutte, volte a quella plaga, venissero atterrate, e ne commisero nel 1517 la 
rifabbrica a Guglielmo Bergamasco sotto la direzione di  Bartolommeo Buono, proto delle 
«Procuratie».  Allora le «Procuratie»  di cui parliamo si dissero «Nuove»,  in confronto delle altre 
situate nel lato opposto della «Piazza»  che conservavano l’originaria loro condizione. Ma presero il 
nome di «Vecchie»  dopoché  l’altre vennero compiutamente rifabbricate, lavoro che ebbe principio 
dallo Scamozzi nel 1584, e terminò nel successivo secolo, da architetti diversi, i quali tutti 
seguirono, con qualche alterazione, lo stile della «Biblioteca»,  edificio annesso, incomin ciato dal 
Sansovino nel 1536 in seguito alla «Zecca»,  da lui stesso eretta nel 1535. Caduta la Repubblica, le 
«Procuratie Vecchie»,  che, per bisogni guerreschi, erano state vendute a privati, continuarono ad 
appartenervi, e le «Nuove»,  compresa la «Bibliot eca»,  si convertirono in «Palazzo Reale»,  che nel 
1810 fu allungato dal cav. Soli di Vignola d’un’altra ala («la Nuova Fabbrica»),  atterrata a tale 
scopo la chiesa di S. Geminiano.  
In «Piazza di S. Marco»  si ferirono varii tornei, tra i quali meritano rico rdanza quello offerto da 
Pietro Orseolo II all’imperatore Ottone nel 998; l’altro comandato da Lorenzo Celsi nel 1364 pel 
ricupero di Candia, al quale intervenne il Petrarca; il terzo pel matrimonio di Jacopo figlio del doge 
Foscari (1441); il quarto in oc casione della pace col duca di Ferrara (1484). In questa piazza 
avevano luogo ancora molti spettacoli, come quelli del Giovedì Grasso e dell’Ascensione 
(«Sensa»),  e nel 1782 vi si diede una bella caccia di tori per onorare i principi ereditari di Russia 
venuti, sotto il nome di conti del Nord, a visitare Venezia.  
La «Piazza di S. Marco»  venne ammattonata per la prima volta nel 1267, e quindi in altre epoche 
successive. Non fu però selciata, come ora si vede, in unione alla «Piazzetta»,  se non nel secolo 
trascorso sul disegno di Andrea Tirali. Ricorda il Benigna nei suoi «Diari»  ms. che s’incominciò il 
lavoro il 27 febbraio 1722 M. V. e venne compiuto soltanto il 29 luglio 1735.  
S. Marco (Corte, Fondamenta di) a  S. Maria Maggiore.  
«Pietro Olivieri q.m. Balda ssare»,  con suo testamento 25 ottobre 1515, in atti Priamo Businello, 
istituì per suoi commissarii tre confratelli della Scuola di S. Marco, alla quale egli stesso era 
ascritto, e, dopo altre disposizioni, fece la seguente: «Voglio che di tutto il resto de i denari che 
loro»  (i suoi commissari) «se troverà haver, del tutto, et ogni mia cossa, che loro più presto che i 
possa i compra in questa terra, in quel luogo che a loro parerà, un terren, ovver più, sopra il quale, 
o sopra i quali, loro farà fabbricar ta nte case quante loro potrà per i denari che loro se troverà 
haver del tutto d’ogni cosa. Le quali case voglio che le sia di sorte che quando le se volesse affittar 
che de fitto no se podesse trager più de ducati 5 in 6 all’anno. E le predette case voglio c he le sia 
date ad habitar a poveri confratelli de la Scola di S. Marco, li quali sopra tutto habbia fioli, e sia 
persone di buona conditione, le qual loro habbia da galder in vita soa»  ecc. La Scuola di S. Marco, 
dopo la morte dell’Olivieri successa nel 15 29, adempì alla di lui volontà, e fabbricò, per darle ai 
confratelli poveri, 24 case a S. Maria Maggiore in una Corte perciò detta «di S. Marco».  
Questa Scuola era una delle sei Grandi, e venne fondata nel 1260 in parrocchia della Croce, donde il 
25 aprile  1438 trasportossi ai SS. Giovanni e Paolo in un locale sul Campo che però nel 1485 
abbruciossi. Allora gettò i fondamenti del magnifico edificio che tuttora in quella situazione 
ammiriamo, e che adesso fa parte del Civico Ospitale, sul disegno di Martino Lombardo, ajutato 
forse dal domenicano Francesco Colonna, soprannominato il «Polifilo».  Si dice che all’erezione di 
tale edificio concorresse un pescatore di S. Nicolò, recando in un battello 100 lire d’argento col 
patto che la confraternita dovesse creare  ogni anno un decano abitante a S. Nicolò. Cento erano 
gl’individui addetti alla Scuola di S. Marco, ed assai abbondanti le sue rendite che venivano 
impiegate in esercizii religiosi, ed in opere di beneficenza.  
S  indice  
S. Marcuola (Campo, Rio, Traghetto).  
La chiesa dei Santi Ermagora e Fortunato, «vulgo S. Marcuola»,  venne fondata, come si crede, dai 
profughi del continente all’epoca dell’invasione dei Longobardi sopra un’isola chiamata Lemeneo, 
e rifabb ricata nel secolo XII dalle famiglie Memmo e Lupanizza dopo un incendio che, sviluppatosi 
in causa d’orribile terremoto, l’aveva distrutta. Ebbe consecrazione nel 1332, oltreché sotto il titolo 
dei Santi Ermagora e Fortunato, sotto quello della Beata Vergi ne e di S. Giovanni Battista, del qual 
Santo conserva tuttora la destra, trasportata d’Alessandria, e rimasta, come si crede, 
miracolosamente illesa dall’incendio summentovato. Un’altra volta fu rifabbricata questa chiesa dal 
1728 al 1736 sul disegno di Gi orgio Massari. Ebbe l’ultima consecrazione nel 1779 per cura di 
Federico Maria Giovanelli patriarca di Venezia. Non si sa l’epoca dell’istituzione della parrocchia. 
Nel 1810 le si aggregò tutta quella di S. Maria Maddalena, e parte di quella di S. Leonardo  e S. 
Fosca, allora soppresse. Ma nell’atto medesimo le furono tolti i circondarii di S. Girolamo, S. 
Alvise e «Rio della Sensa»  per unirli a S. Marziale.  
Sopra il portico dell’antica chiesa di S. Marcuola eravi un romitaggio ove abitavano prima tre, e poi  
sei donne, ascritte alla regola di S. Agostino. Esse avevano un piccolo oratorio sacro al loro santo 
che fu consecrato nel 1610 da Girolamo Porzia, vescovo d’Adria. Ma essendo coll’andar degli anni 
divenuta rovinosa la chiesa di S. Marcuola ottennero di t rasferirsi in parrocchia dei SS. Gervasio e 
Protasio, ove nel 1693 fondarono la chiesa, ed il convento dell’Eremite di cui abbiamo fatto parola.  
Scrive il Magno che il doge Tribuno Memmo, eletto nel 979, «fece far un palazzo a S. Marcuola, e 
lì abitava». Ciò successe, come spiegano altre cronache, perché il palazzo ducale, arso nella 
sollevazione popolare contro Pietro Candiano IV, non era ancora in quel tempo rifabbricato. Del 
palazzo dei Memmo a S. Marcuola, parla il Caroldo, dicendo che, giunto a Venezia  nel 1230 
l’imperatore Federico, volle vedere le precipue case, «e massimamente quella dei Memmi a S. 
Marcuola, allora stimata più grande et meglio adornata delle altre».  Questo palazzo passò poscia 
in mano dei Martinengo, ed in più modeste proporzioni ven ne rifabbricato. Vedi Gritti e 
Martinengo  (Fondamenta).  
Di faccia la chiesa di «S. Marcuola»,  in «Canal Grande»,  i tre fratelli Tristano, Nicolò e Giovanni 
Savorgnan, aiutati dai loro domestici, uccisero per mezzo d i schioppettate, mentre erano in gondola 
il 1° agosto 1549, il conte Luigi Dalla Torre, ferendo pure il conte G. Battista Colloredo, ed altri. 
Perciò il 27 dell’istesso mese venne bandito il fuggitivo Tristano, e puniti in seguito quelli che 
caddero in pot ere della giustizia. Credesi che il Dalla Torre sia stato sepolto in quella cassa di legno 
posta nell’alto della chiesa dei Frari, sopra la porta per cui si passa nel chiostro, cassa che 
erroneamente fu scritto contenere invece le spoglie di Francesco Carm agnola. Vedi la lettera sopra 
questo argomento diretta dal Cicogna al Paravia il 13 giugno 1854, ed inserita nella «Rivista 
contemporanea»  di Torino dell’anno medesimo.  
In parrocchia di S. Marcuola abitò e venne a morte il pittore veronese Bonifazio. Legge si nel 
necrologio parrocchiale sotto il 19 ottobre 1553: «Sier Bonifatio depentor amalà lungamente».  Di 
questo pittore, che nel 1530 trovasi ascritto, coll’appellativo di Veronese, nel registro della Veneta 
compagnia dei Pittori, e che è ben diverso dall’a ltro pittore Bonifazio, suo più celebre 
contemporaneo, da alcuni ritenuto Veneziano, possiamo i primi dare a conoscere il casato. 
Imperciocché fra le Notifiche della parrocchia di S. Marcuola, presentate ai X Savii in occasione 
della Redecima del 1537, abb iamo ritrovato anche quella del nostro pittore, ov’egli, dichiarandosi 
proprietario d’alcuni campi e d’una «casetta con brolo»  a S. Zenone sotto Asolo, si dice «Bonifatio 
pittor fo de S. Marco de Pitatis Veronese».  
Nella stessa parrocchia abitava Olimpia M alipiero, figliuola di Leonardo, che scrisse alcune rime 
eleganti, e che assai immaturamente venne da morte rapita. Abbiamo nei Necrologi Sanitari: «1569, 
23 Giugno. La mag.ca madona Olimpia Malipiero venuta morta dalla villa, ma amalata di febre 
già 10 gi orni, d’anni 24 - S. Marcuola».  
A S. Marcuola abitava pure Andrea Calmo, bizzarro scrittore e recitatore di commedie. Il Parabosco 
dice ch’egli col suo recitare dava «quel giocondissimo e nobilissimo piacere a tutta Venezia ch’ella 
maggiormente desidera»,  e poi nella lettera scrittagli nel carnovale del 1548 così soggiunge: «Mi 
par vedervi sopra le scene farvi schiavi quanti vi veggono et odono».  Anche il Doni scrisse: «Io ho 
quell’Andrea Calmo per un bravo intelletto che almanco egli ha scritto mirabilment e nella sua 
lingua» (cioè nel dialetto veneziano) «et ha fatto honore a sè ed alla patria».  Così i Registri 
Sanitarii fanno ricordo della sua morte: «1570. Adì 23 febb. Andrea Calmo d’anni 61, da febre 
giorni 10 - S. Marcuola».  
S  indice  
S. Margarita (Campo, Ponte, Rio, Ponte).  
La chiesa di S. Margarita fu eretta da Geniano Busignaco, o Busignaso, Veneziano, sotto il doge 
Pietro Tradonico, eletto nell’836, e nell’853 venne consecrata. Una certa Bisina fab bricossi in 
prossimità l’anno 1330 angusta celletta affine di vivere in eremitica e solitaria vita, riservandosi 
però la libertà di trasferirsi nella notte precedente l’Ascensione alla basilica di San Marco per 
acquistare l’indulgenze ivi in quel giorno co ncesse. Per un piccolo passaggio poteva quella 
pinzochera recarsi fino alla sommità della cupola maggiore della chiesa di S. Margarita, ed assistere 
agli uffizi divini. Il Sabellico ricorda che a’ suoi tempi questa cupola era dorata, e sostenuta da 
quattro  grandi colonne di marmo orientale. La chiesa di S. Margarita ebbe bisogno d’essere 
rinnovata nel principio del secolo XVII, e nel 1647 videsi compiuta. Durò parrocchiale fino al 1810 
in cui fu chiusa, e destinata ad usi profani. Nel 1882 divenne tempio Ev angelico.  
In «Campo di S. Margarita»,  e precisamente ove, innanzi l’interramento del rivo di «Ca’ Canal»,  
stendevasi la così detta «Fondamenta della Scoazzera»,  esisteva, come da lapide, un ospedaletto, od 
ospizio, per povera gente, fondato da Maddalena Sc rovegni, ricca ed erudita matrona padovana. 
Essa era figlia d’Ugolino Scrovegni, nato da quell’Enrico che fondò in Padova la chiesa di S. Maria 
dell’Arena, il quale poi nasceva da quel Rinaldo, collocato da Dante nell’Inferno fra gli usurai. 
Maddalena Scro vegni avevasi congiunto in matrimonio con Francesco Regini, e non con Francesco 
Manfredi, come conghietturò l’avvocato Antonio Piazza in una lettera scritta al Cicogna, e citata da 
quest’ultimo nel I° volume delle «Inscrizioni».  Essa poi non morì nel 1439,  ma bensì nel 1428, 
anno in cui fu pubblicato il di lei testamento, fatto in contrada di S. Margherita, ove abitava, il 21 
maggio 1421.  
Presso all’ospizio fondato dalla Scrovegni, che venne ristaurato dai Procuratori «de citra»  nel 1762, 
esiste tuttora un altro ospizio eretto per 12 povere donne da Meneghina Bocco, e quindi lasciato per 
testamento 18 novembre 1403.  
I due pozzi che scorgonsi in «Campo di S. Margarita»  furono costruiti per decreto dei Pregadi 12 
novembre 1529.  
Nel mezzo del «Campo di S. Marga rita»  sta ancora in piedi la scuola dei «Varoteri»  (pellicciaj) 
sacra alla Visitazione di Maria Vergine, da essi innalzata nel 1725, dopo aver abbandonato l’altra 
che possedevano ai Gesuiti. Il divoto bassorilievo, che adornavane la facciata, venne nel 188 6 
trasportato al Civico Museo.  
S. Margherita.  
Vedi S. Margarita . 
S  indice  
S. Maria del Rosario (Parrocchia di).  
Vedi Gesuati  (Fondamenta del le Zattere alli ecc.).  
S  indice  
S. Maria Formosa (Parrocchia, Campo, Rio, Borgoloco).  
Dicesi che la Beata Vergine apparisse al vescovo S. Magno comandandogli d’erigerle una chiesa 
ove avesse veduto ferma rsi una bianca nuvoletta. Ciò venne eseguito, e la nuova chiesa, fabbricata 
colla cooperazione della famiglia Tribuno, dedicossi alla Purificazione della Beata Vergine, e 
volgarmente si disse di «S. Maria Formosa»  in memoria della vaga forma in cui la madr e di Dio 
apparve al Santo. Questa chiesa, dichiarata subito parrocchiale, si rifece, non passati ancora due 
secoli dalla sua fondazione, per opera dei figli d’un Marino Patrizio nell’864. Si rifece un’altra volta 
dopo l’incendio del 1105. Si rialzò dai fon damenti nel 1492 sul disegno di Moro Lombardo. Nel 
1541 se ne edificò la facciata verso il Ponte, e nel 1604 quella verso il Campo per cura della 
famiglia Cappello, e sullo stile del Sansovino, stile che seguitossi anche nella rinnovazione 
dell’interno, fa ttasi nel 1689 a spese di Torrino Tonini, ricco mercadante. La chiesa di Santa Maria 
Formosa ebbe un altro restauro interno nel 1842. Quanto alla parrocchia, essa nel 1810 subì una 
rinnovazione nei suoi confini. Imperciocché perdette alcune frazioni che s’ aggregarono alle due 
parrocchie di S. Zaccaria e dei SS. Giovanni e Paolo, e ne acquistò alcune altre, appartenenti a S. 
Marina e S. Giuliano, con intero il circondario di S. Leone.  
Circa la visita che il doge e la Signoria facevano annualmente alla chiesa  di S. Maria Formosa, vedi 
Casselleria  (Calle di), e S. Pietro  (Parrocchia ecc.).  
In Parrocchia di S. Maria Formosa testò il 4 dicembre 1393, in atti Marco di Raffanelli, Verde, 
figlia di Marti no dalla Scala signore di Verona, e vedova di Nicolò d’Este marchese di Ferrara, la 
quale, disgustata d’Alberto suo cognato, successo nel 1388 a Nicolò, avevasi ritirato a passare gli 
ultimi suoi anni in Venezia. Qui fu sepolta in chiesa dei Servi nel 1394 , e non 1374, come si legge 
nel Sansovino, ed altri che riportarono le iscrizioni laterali al nobile altare eretto più tardi dai 
Procuratori di Citra coi danari lasciati da Verde, sul disegno di Guglielmo Bergamasco, nella 
medesima chiesa dei Servi, ed ora  trasportato in quella dei SS. Giovanni e Paolo.  
Scrive il Sanudo all’anno 1515, 4 marzo: «Ancora in questa mattina, all’hora di la messa granda, 
fu ammazzato uno fiol di... Coresi di ani... sul Campo di S. Maria Formosa per s. Sebastiano 
Arimondo di s. Fa ntin, che era suo compagno, et io li vidi dar con altri zentilhomeni più ferite nel 
petto di uno fuseto. È onde morto lì sul campo. El qual s. Sebastian à poco cervello poiché, benché 
lo vedesse morto, vene, poi disnar, a consejo, et io etiam il vidi, ma d a soi parenti fo fato andar 
zoso, et andoe».  
In parrocchia di Santa Maria Formosa si ritrasse a menar vita meretricia Veronica Franco, della 
quale abbiamo parlato più addietro, e ritorneremo a parlare in appresso. In un opuscolo rarissimo, 
impresso nel sec olo XVI col titolo: «Questo si è il Catalogo de tutte le principal, et più honorate 
cortigiane di Venetia» , di cui possedeva il Cicogna una copia a penna, ora nel civico Museo, si 
legge: «Vero. Franca a Santa Mar. Formo. Pieza so mare. Scudi 2».  
A S. Maria  Formosa abitò e morì Celio Magno, detto dal Carrer «uno dei più illustri poeti del suo 
tempo, e degno d’illustrare qualunque tempo».  Nel necrologio parrocchiale abbiamo: «Adì 6 april 
1602. Il cl.mo sig. Celio Magno, de anni 66, amalado de ponta giorni ott o». 
A S. Maria Formosa cessò di vivere Trajano Boccalini nato da padre romano in Loreto, autore dei 
«Ragguagli di Parnaso»,  della «Bilancia Politica»,  e d’altre opere. Ricorda Apostolo Zeno che il 
necrologio parrocchiale registra in data 16 novembre 1613: «Il sig. Trajano Boccalini, Romano, 
d’anni 57, da dolori colici e da febre».  E noi a nostra volta trovammo nei Necrologi Sanitarii: «A dì 
29 novembre 1613. Il sig. Tragian Boccalino, de anni 57 in c.a, da dolori colici et febre, g.ni 15, 
medico il Amalteo,  S. M. F. sa» . Notisi che, sebbene da tutte due le citate annotazioni naturale 
apparisca la morte del Boccalini, è credibile tuttavia ch’essa fosse violenta. Il cardinale Bentivoglio, 
Lorenzo Crasso, e Gian Nicio Eritreo si fecero banditori d’una popolare tradizione, secondo la 
quale, avendo il nostro autore esasperato co’ suoi scritti alcuni potenti, fu in tempo di notte assalito, 
mentre giaceva a letto, e sì sconciamente battuto con sacchi pieni d’arena da doverne in breve 
venire a morte. Noi però siamo d i parere che questa diceria dipendesse unicamente dall’avere il 
Boccalini medesimo raccontato che il matematico Euclide ebbe a soffrire tal genere di morte per 
aver detto che tutte le linee dei pensieri e delle azioni dei principi e dei privati si riducono  a cavar 
con gentilezza i danari dalla borsa del compagno per metterli nella propria. Crediamo poi 
maggiormente vera l’asserzione dei figli di Trajano, i quali, in una supplica ai Capi del Consiglio 
dei X, affermarono che i «Ragguagli di Parnaso»  furono l’ opera che «accelerò con la violenza dei 
veleni il fine alla vita» del loro genitore.  
Nella stessa parrocchia morì pure l’11 ottobre 1764 l’architetto Giovanni Scalfarotto. Ed il 18 luglio 
1779 vi morì «Luisa Bergalli, moglie del nob. sig. Conte Gasparo Goz zi q. Giacomo».  E nel 1798 
l’architetto Bernardino Maccaruzzi.  
Il «Campo di S. Maria Formosa»  è cospicuo per varii palazzi. Al «Ponte di Ruga Giuffa»,  a destra, 
scorgesi il palazzo Malipiero, poscia Trevisan, architettato nel secolo XVI da Sante Lombardo. Nel 
centro del campo, presso l’imboccatura della «Calle degli Orbi»,  il palazzo archiacuto Vitturi. 
Quindi, passata la «Calle Lunga»,  gli edifici, pure archiacuti, dei Donato, sopra la porta di uno di 
quali havvi una testa di marmo collo stemma della famig lia. Qui abitava quell’Ermolao Donato, uno 
dei capi del Consiglio dei X, che, mentre il 5 novembre 1450, a 4 ore di notte, ritornava a casa, 
riportò, presso la sua porta, per mano d’uno sconosciuto, varie ferite, le quali, dopo due giorni, lo 
trassero alla  tomba. Fu perciò catturato, posto a tortura, e, benché nulla confessasse, relegato in 
Candia Jacopo, figlio del doge Francesco Foscari, come sospetto d’aver ordinato l’assassinio.  
Chiude finalmente il «Campo di S. Maria Formosa»,  dal lato di settentrione,  il palazzo Ruzzini, 
quindi Priuli, disegnato da Bartolammeo Monopola.  
In questo Campo, adorno di nobili arredi, si diede nel 1686 un notturno spettacolo di fuochi 
artificiali per festeggiare la presa, fatta dal Peloponnesiaco, di Napoli di Romania. Si sco rgeva da 
lungi Napoli, munito di cannoni e di difensori vestiti alla Turchesca. Di faccia sorgeva il monte 
Palamede, ove i Veneziani stavano schierati in ordine di battaglia. Mediante fuochi era simulato il 
bombardamento del castello, donde con altri fuoch i rispondevasi. Succedevano quindi gli assalti, i 
conflitti, e gli scoppi delle mine; i Turchi alzavano bandiera bianca; sfilavano gli ostaggi; 
conchiudevasi la capitolazione; ed appariva sulle mura il vessillo di S. Marco.  
Nel Campo medesimo si celebrò ne ll’anno seguente una magnifica caccia di tori ed orsi in onore di 
Ferdinando Gran Duca di Toscana. Nacque però che nel mezzo della festa cadesse una altana, nella 
qual occasione perirono due donne, salvandosi un prete rimasto attaccato ad una grondaja (Cod ice 
Cicogna 2978).  
Per la voce «Borgoloco»  vedi Borgoloco  (Ramo ecc. di).  
S  indice  
S. Maria Maggiore (Ponte, Rio, Fondamenta).  
Correva voce nel secolo XV che un eremita, ab itante in questo rimoto angolo della città, avesse 
veduto più fiate una matrona di grande bellezza passeggiare con un bambino fra le braccia sulla 
laguna, e che tale prodigio fosse stato ammirato eziandio da alcuni buoni pescatori dei contorni. 
Aggiungevas i che il beato Bernardino da Feltre aveva predetto doversi erigere in questa situazione 
un convento di monache Francescane. Animata da tali voci, Catterina, romita di S. Agnese, 
domandò al Senato un tratto di terreno degli «arzeri novi»  a S. Andrea, ed ott enutolo nel 1497, 
fabbricovvi sopra una piccola chiesa, ed un monastero dedicati alla Vergine, ed a S. Vincenzo. 
Questa chiesa fu poscia rinnovata nel 1502, a merito di Luigi Malipiero, e denominata di Santa 
Maria Maggiore, avendosi seguito nell’erigerla i l modello di quella di Santa Maria Maggiore di 
Roma. Dilatato venne pur il monastero, che nel 1503 si ridusse, per ordine di Alessandro VI, sotto il 
serafico istituto. Rimasero le monache affidate ai frati Minori fino al 1594, in cui furono sottoposte 
alla giurisdizione dei patriarchi di Venezia. Nel 1805 vennero concentrate con quelle della Croce, 
ed il monastero di S. Maria Maggiore, per decreto 26 novembre 1806, consegnossi al militare. Nel 
1817 esso bruciò senza che pur ne fosse tocca la chiesa. Questa,  uffiziata dopo la partenza delle 
monache da un prete, il quale vi fece qualche restauro, venne poscia ceduta all’Amministrazione dei 
Tabacchi, ed è tuttora in suo potere.  
Circa gli scandali che, come tante altre, diedero al mondo anche le monache di S. Ma ria Maggiore, 
leggiamo nei «Diari»  del Sanudo sotto il 22 agosto 1502: «In questi giorni fo retenuta per il 
patriarca con li Avogadori Suor Maria, priora di Santa Maria Mazor, con do altre monache, le 
qual se impazavano con un prete Francesco, stava a S. S tai, bel compagnon, et etiam lui retenuto. 
Hanno confessato “uterque“ quello che facevano; “ergo sub specie sanctitatis multa mala fiunt“; 
et fo tolte molte robe in casa di prè Francesco che ditta suor Maria ge l’haveva donate, et fo 
vendute al incanto, e li denari dati alli procur. di la chiesa predicta. Or fo condannà p. Franc.o a X 
anni in prexon, e suor Maria confinata in Cypro a pan et aqua, et questo per sententia dil 
patriarca, et cussì la fu mandata».  
Trovasi nel «Giornale delle cose del mondo avven ute negli anni 1621 -1623»  (Codice Cicogna 983), 
e precisamente nel «Supplimento di Venezia 12 febbraio 1621»,  la notizia seguente: «Domenica 
sera sopra una festa a S.ta Maria Maggiore fu ferito da tre ferite il Cl.mo Ser Polo Morosini fo de 
Ser Gerolamo di cesi da un altro nobile, col quale venne a contesa».  
S  indice  
S. Maria Mater Domini (Ponte, Rio, Campo).  
È tradizione che la chiesa di S. Maria Mater Domini sorgesse nel 960 per opera delle famiglie Zane  
e Cappello, e che fosse sacra in origine a S. Cristina, venendo a quel tempo uffiziata da monache. 
Nel 1503 atterrossi, e si rifabbricò, «mettendo»,  dice il Sanudo, «l’altar grando a l’incontro dove 
era». Ridotta a termine, consecrossi il 25 luglio 1540 d a Lucio vescovo di Sebenico. Il Temanza la 
vuole architettata da Pietro Lombardo, non senza l’opera del Sansovino. Fu parrocchiale fino al 
1810, ed ora è succursale di S. Cassiano. Il suo campanile, eretto anticamente dai Cappello, 
rinnovossi nel 1743.  
Scrive la Cronaca Magno: «Del 1150 uscì fuoco casualmente da la contrà de santa M. Mater 
Domini, et la bruzò tuta; poi andò a S. Stai, S. Stin, santo Agustin, S. Boldo, S. Jacomo de luprio, 
san Zan degolado, santa Croxe, S. Simeon Profeta, S. Simeon Apostolo,  S. Baxegio, san Nicolò de 
Mendigoli, et san Raffael, et bruxò in Venetia assai caxe».  
Havvi un decreto del Consiglio dei X, colla data del 24 aprile 1488, per cui ordinavasi che, essendo 
il portico della chiesa di S. Maria Mater Domini ricettacolo, specia lmente in tempo di notte, di 
sodomie ed altre disonestà, né potendo esso, per la sua posizione, essere distrutto, come aveasi fatto 
d’altri portici, venisse cinto di tavole, e fornito di una porta, la quale si dovesse chiudere dopo le ore 
ventiquattro.  
In «Campo S. Maria Mater Domini»  esistono ancora gli antichi edificii della famiglia Zane, che, 
secondo le cronache, vennero nel 1310 bollati col S. Marco, avendo chi li possedeva preso parte alla 
congiura Tiepolo -Querina. L’edificio presso la chiesa ha tutto ra sul pozzo della corte interna la 
volpe rampante, stemma della famiglia Zane.  
Accanto a questo edificio sul principiare della così detta «Calle Lunga»  scorgesi una porta che reca 
sugli stipiti lo stemma Cappello e che guida ad un giardino, area un tempo d’antico palazzo, ora 
distrutto, di proprietà Cappello, il quale dal lato opposto guardava colla facciata il «Rio della 
Pergola». Aldo Manuzio il «Giovane»  nella «Vita di Cosimo dei Medici»,  pubblicata nel 1586, 
racconta come Maria Salviati di lui madre, q ualche tempo dopo la resa di Firenze all’armi di Carlo 
V, venne col suddetto principe, allora molto giovanetto, a Venezia, ed «abitò più d’un anno in casa 
Cappello nella contrada di S. Maria Mater Domini, nel rivo detto della Pergola col sig.r 
Bartolomeo, il cavaliere, padre della serenissima Gran Duchessa presente, et coi fratelli mentre 
viveva il padre».  Racconta pure come un giorno Cosimo, giuocando e scherzando con altri suoi 
coetanei, cadde nell’acqua, ove sarebbesi affogato senza il pronto aiuto prima  di sua cugina Luigia 
d’Appiano, allora fanciulletta, che l’afferrò pei capelli, e poscia d’un frate che lo trasse alla riva. Fu 
solo più tardi, e forse nel 1544, epoca del suo primo matrimonio, che Bartolameo Cappello si divise 
dai fratelli, ed abbandonat o il palazzo di S. M. Mater Domini, si traslocò a S. Apollinare, ove gli 
nacque nel 1548 Bianca, incoronata nel 1579 Gran Duchessa di Toscana, e morta nel 1587.  
In un palazzo al «Ponte di S. Maria Mater Domini»,  che, alquanti anni fa, era sede della tipogr afia 
Cecchini, abitarono, per vario tempo, i due fratelli letterati Gasparo e Carlo Gozzi. Nelle «Memorie 
inutili della vita di Carlo Gozzi scritte da lui medesimo e pubblicate per umiltà»  si parla a lungo di 
questo palazzo, fabbricato dalla sua famiglia n el 1550.  
S  indice  
S. Maria Nova (Campo).  
La ex chiesa parrocchiale di S. Maria Nuova si crede fondata nel 971 dalla famiglia Borselli. Il suo 
nome però data soltanto dal secolo XIII, mentre prima dicevas i di S. Maria Assunta, e forse l’avrà 
acquistato dopo qualche ristauro. Caduta quasi d’improvviso nel 1535, si rialzò a spese del 
suddiacono Nicolò Dal Negro, sul modello, come credesi, del Sansovino. Nel 1760 ebbe ristaurato 
il prospetto dall’architetto G iovanni Vettori. Nel 1808 fu chiusa. Servì quindi ad uso di magazzino, 
ma nel 1853 venne interamente demolita. Nel 6 dicembre di quell’anno, sul mezzogiorno, cadde 
gran parte della muraglia sopra i manovali intenti all’opera, sicché rimasero quasi soffocat e tre 
persone, una delle quali salvossi gettandosi in acqua, e le altre offese andarono all’ospedale.  
Trovasi negli «Annali»  del Malipiero: «A 15 d’agosto»  (1498) «è stato restaurato dalle fondamente 
el campanil de Santa Maria Nova a spese di Nicolò Morosi ni piccolo q. Giacomo, homo richissimo, 
che ha fatto trentasei case in contrà de S. Ternita, e le dà de bando a nobili poveri».  
Leggesi nel Barbo: «Adì 26 Aosto 1540, a hore 15, de Zuno, se impizzò fuogo in la contrà de S. 
Maria Nuova in le caxe della d. g esia, nella qual iera piovan m.r prè Bernardin Gusmazi, et era 
una isola posta a mezo campo, et stava dentro due fratelli barbieri, li quali uno haveva nome 
Anzoleto, et l’altro haveva nome Maximo. El fuogo entrò per via de algune stelle, et fu tanto prest o 
che non possono scapolar cosa alguna. El qual fogo fu posto per man d’una massera zovene, 
schiava, la qual, per esser dal patron battuda, fece questo, et fuggì, et fu un gran danno del 
piovan».  
In «Campo S. Maria Nova»  è scolpita sul prospetto d’un palaz zo, già posseduto dalla patrizia 
famiglia Bembo, un’elegante nicchia di marmo, ove scorgesi collocato in piedi un vecchio peloso 
tutto, e con barba, nel quale si volle forse effigiare Saturno, oppure il Tempo. Egli tiene con ambe le 
mani due perni, a cui s ta raccomandato il disco solare. Sotto la nicchia leggonsi le seguenti parole: 
Dum Volvitur Iste Iad. Asc. Iustinop. Ver. Salamis Creta Iovis Testes Erunt Actor. Pa. Io. Se. Mo. 
Questa casa era abitata nel secolo XVI da G. Matteo Bembo, inventore del motto , o dell’impresa 
surriferita. Voleva con essa indicare che, finché il sole girerà intorno ai poli, le città di Zara 
(«Iadera»),  Cattaro («Ascrivium»),  Capodistria («Iustinopolis»),  Verona («Verona»),  Cipro 
(«Salamis»),  e Creta, culla di Giove, («Creta Iovi s») faranno testimonianza delle di lui azioni 
(«Actorum»).  Le quattro ultime sigle sono poi i nomi di Paolo Iovio, o Giovio, e di Sebastiano 
Munstero, che nelle loro istorie avevano fatto menzione delle intraprese del Bembo. Vedi Cicogna 
(«Inscrizioni ven. », vol. III).  
Ci fa sapere il Codice 1620, Classe VII della Marciana, che il 13 giugno 1759 il «N. U. Dom. 
Loredan de s. Antonio, da s. Vio, d’anni 26, spogliatosi della velada e camisiola di seda alla riva di 
Santa Maria Nuova, si è gettato in canale, et annegato».  
S  indice  
S. Maria Zobenigo (Parrocchia, Campo, Rio, Traghetto di).  
La chiesa di S. Maria Zobenigo trasse l’appellazione dalla famiglia Iubanico, che, insieme ad altre, 
credesi circa l’anno 900 , ne fu la fondatrice. Questa chiesa si dice eziandio di S. Maria del Giglio, 
perché è dedicata al mistero dell’Annunziazione che suolsi esprimere in pittura con la Beata 
Vergine e l’Arcangelo, innanzi ad essa, recante un giglio in mano. Bruciò tanto nel 9 76, quanto nel 
1105. Parecchie volte in seguito venne ristaurata, ed una fra le altre circa al 1660 per opera dei 
Contarini. Ma, sia che non ottenesse perfetto risarcimento, sia che si volesse darle nuova 
conformazione, certo è che nel 1680 si prese a rifa bbricarla dai fondamenti, ond’ebbe consecrazione 
nel 1700. Sopra il prospetto, architettato dal Sardi, che costò ai Barbaro 30 mila ducati, si scorgono, 
fra gli altri fregi, le statue in marmo di 5 individui di questa famiglia, e, con istravagante pensiero , 
le piante topografiche di Roma, Candia, Padova, Corfù, Spalato, e Zara, scolpite sui pilastri delle 
colonne. Una di queste statue, cioè quella d’Antonio Barbaro, venne guasta da una folgore, che 
colpì il prospetto l’8 luglio 1759. La chiesa di S. Maria Z obenigo tornò ad essere ristaurata 
internamente nel 1833.  
Pel suo campanile vedi Campanile  (Calle del).  
La parrocchia è antica quanto la chiesa. Nel 1810 venne ampliata con parte delle parrocchie allora 
soppresse di S. Moisè,  di Sant’Angelo, e San Maurizio, e con intero il circondario di San Fantino.  
Il muro di fortificazione, che, come abbiamo notato altrove, il doge Pietro Tribuno fece costruire 
intorno al 906, giungeva dall’estremità d’Olivolo fino alla chiesa di Santa Mari a Zobenigo, ove 
gettavasi una catena all’opposta riva di San Gregorio per chiudere in tal guisa l’ingresso ai legni 
nemici. Questa catena, secondo la cronaca attribuita al Tiepolo, tornossi a gettare all’epoca della 
guerra di Chioggia.  
Nell’elenco degli al librati all’estimo del Comune in parrocchia di Santa Maria Zobenigo, l’anno 
1379, trovasi «Sier Michiel Sten».  Egli era quel Michele Steno, patrizio, che, essendo intervenuto 
una sera del 1355 ad una festa di ballo, datasi in palazzo del doge Marino Falier o, ed avendo fatto 
non si sa quale scherzo indecente ad una damigella della dogaressa, o secondo altri, alla dogaressa 
medesima, venne per ordine del Falier scacciato dalla sala. Desideroso perciò di vendetta, scrisse 
sopra la sedia del doge:  
Marin Falier da la bela mujer,  
Altri la gode, e lu la mantien!  
Il Faliero, che forse avrebbe voluto vedere lo Steno condannato a morte, od a perpetua prigionia, 
creduta lieve la pena inflittagli, congiurò di lavare nel sangue degli ottimati l’onta sofferta, ma 
venne sc operto e decapitato. Lo Steno invece, giunto alla vecchiezza, si vide eletto doge alla sua 
volta nel 1400.  
Il Sanudo, colla sua solita ingenuità, racconta all’anno 1517, 24 gennaio M.V., un’improntitudine 
giovanile commessa a Santa Maria Zobenigo, la quale  però costò assai cara all’autore di essa: 
«Accidit»,  scrive egli, «che uno bazarioto, vestito da vecchio, havea una cheba con uno priapo 
dentro; stava benissimo, e l’andava mostrando a le done; hor a sancta Maria Zubenigo, par, 
mostrandolo a certo balcon a una zovene, uno, che havea di quella interesse, vene fuora, et li dete 
d’un fuseto, et morite. Era di età di anni 16».  
All’anno poi 1519, 20 febbraio M. V., ricorda: «In questo zorno a Sancta Maria Zobenigo, sul 
campo, fo fato una festa di caze di tori, et di uno orso con altri fuogi, auctor Domino Zuane Cosaza 
sta lì. Vi fo assai persone. Etiam diti oratori Franzesi ussidi di Conseio andono a veder, et cazete 
un soler, e rupe la gamba a... Zustinian di S. Hieronimo procurator, era su deto soler» . Questo 
«Zuane Cosaza»  discendeva da nobilissima famiglia, del sangue imperiale dei Comneni, la quale 
aveva molte possessioni nel Montenegro, da essa cedute nel secolo XV alla Repubblica, 
riportandone in cambio nel 1430 la veneta nobiltà. Egli era capitano dei cav alleggeri, ed un’altra 
volta trovasi nominato nei «Diari»  del Sanudo, ove si racconta che il principe di Bisignano cenò il 
13 gennaio 1521 M. V. «a casa di suo barba ser Zuane Cosaza a Santa Maria Zobenigo».  
In una casa del N. U. Pietro Morosini, posta in parrocchia di S. Maria Zobenigo, era passato ad 
abitare nel 1582 dalla parrocchia di S. Martino l’architetto Antonio Da Ponte.  
In «Campo di S. Maria Zobenigo»  stanziò nel 1628 Ferdinando granduca di Toscana, venuto col 
suo fratello D. Carlo, a visitare Ven ezia. Così dice il «Diario»  del Luna (Classe VII, Cod. 377 della 
Marciana): «Per la stantia gli fu parechiato uno pallazzo de cha Grimani a Santa Maria Zubenigo, 
il quale è sora il Canal Grande, et fo fatto un foro per quelle case e pallazzi che sono fin a  presso 
de la chiesa di Santa Maria Zubenigo, et questo fu fatto per acomodar tutta la corte ch’era con il 
Granduca»  ecc. 
S  indice  
S. Marina (Campo, Rio).  
La chiesa di S. Marina fu eretta nel 1030 dalla f amiglia Balbi. Dapprima fu dedicata a S. Liberale, 
e, secondo il Sansovino, anche a S. Alessio. Quando poi nel secolo XIII seguì la traslazione in 
Venezia del corpo di S. Marina, s’intitolò a questa Santa. Fu ristaurata più volte nei tempi antichi, e 
due v olte nel secolo trascorso, vale a dire nel 1705, e nel 1754. Nel 1808 da parrocchiale divenne 
succursale di Santa Maria Formosa, nel 1818 fu chiusa, e poco dopo ridotta a spaccio di vino. A 
questo proposito narra piacevolmente il Cicogna, nei suoi «Diarii»  manoscritti, che ove prima si 
celebravano i divini uffici, s’udivano gli inservienti dello spaccio ordinare ad alta voce: «Un bocal a 
la Madona! Un bocal al Santissimo!»  secondo che i bevitori erano seduti presso la profanata 
cappella della Madonna, oppur e presso quella del SS. «Sic volvenda aetas»,  direbbe Lucrezio, 
«commutat tempora rerum!»  Venuto il 1820, questa chiesa si distrusse, ed in sostituzione si 
fabbricarono alcune case, sopra una delle quali si pose un altarino coll’immagine della Santa.  
In pa rrocchia di S. Marina abitava il celebre pittore Gian Bellino. Ciò è provato dalle «Mariegole»  
della Scuola Grande di San Marco, ove, all’anno 1484, leggiamo: «Zuane Bellin fo de ser Jacomo 
depentor, S. Marina». È provato ancora dalle «Raspe»  dell’«Avogari a», le quali registrano che 
venne assolto un Giovanni drappiere incolpato d’aver insultato e ferito un Federico di Nicolò, 
sensale, che, colla moglie Andriana, ritornava una sera del 1485 «e domo Ioanis Bellini pictoris in 
contracta S. Marinae».  Gian Belli no venne a morte il 29 novembre 1516, come sotto tal data 
ricorda il Sanudo colle parole: «Se intese questa matina esser morto Zuan Belin, optimo pytor, 
havea anni... la cui fama è nota per il mondo, et cussì vecchio, come l’era, depenzeva per 
excellentia:  fu sepulto a S. Zane Polo in la soa archa, dove etiam è sepulto Zentil Belin, suo 
fradelo, etiam optimo pytor» . Questi, che abitava a S. Geminiano, aveva pagato il tributo alla natura 
fino dal 1506. L’arca poi dei Bellini ai SS. Giovanni e Paolo, ove con Gentile e Giovanni, vennero 
pure sepolti gli altri due loro fratelli Gabriele e Giorgio, apparteneva antecedentemente alla famiglia 
Abati fiorentina.  
In parrocchia di S. Marina chiuse i suoi giorni, il 9 maggio 1552, Marcantonio Michiel, autore dei 
«Diarii », da noi alcune volte citati. Nota lo Stringa ch’egli fu il primo, dall’erezione della Scuola 
Grande di S. Teodoro, ad essere accompagnato alla sepoltura dai confratelli di questa scuola.  
Avendo Taddeo Volpe il 17 luglio 1509, giorno dedicato a S. Marina,  riacquistato, col provveditore 
Andrea Gritti, Padova dalle forze della famosa lega di Cambrai, decretò il Senato che un 
monumento sorgesse in chiesa di S. Marina al valoroso condottiere, e che ogni anno dovesse il doge 
colla Signoria visitare nei «peatoni  dorati»  la chiesa medesima. Siccome poi era sepolto 
anticamente in questo sacro recinto il doge Michele Steno, al cui sepolcro vennero appese le chiavi 
di Padova, perché sotto di lui per la prima volta essa passò in mano dei Veneziani, ciò accrebbe 
maggio rmente la pia credenza che dall’intercessione della Santa dipendesse il nuovo prospero 
successo.  
Splendore del clero addetto alla chiesa di S. Marina fu quel G. B. Cippelli, detto «Egnazio»,  uomo 
eruditissimo, il quale nel 1520 venne eletto pubblico lettor e di belle lettere nella nostra città, e finì 
la sua mortale carriera nel 1553.  
Nel Supplemento 25 giugno 1622 del «Giornale delle Cose del mondo avvenute negli anni 1621 -
1623»  leggesi il seguente aneddoto successo in parrocchia di S. Marina: «Mercordì mat tina, sendosi 
levato tempo strano, cadei una saetta in casa del Cl.mo S. Polo Zane fu de S. Pietro in contrà de 
Santa Marina, che colse nel letto il detto Cl.mo, restando però poco offeso, con haverli abbruciato 
li lenzuoli et coperte, come anco parte dell i fornimenti de la camera, senza altro male».  
S  indice  
S. Marta (Punta di).  
In questo estremo angolo della città Filippo Salamon, e Marco Sanudo Torsello, aderendo alle 
istanze di Giacomina Scorpioni, in nalzarono nel 1315 una chiesa sacra a S. Marta e S. Andrea, ed 
un fabbricato che doveva servire ad ospitale pei poveri della parrocchia di S. Nicolò. La Scorpioni 
tuttavia, mutato consiglio, volle destinarlo nel 1318, anziché a poveri, a monache Benedettin e, tratte 
dal chiostro di S. Lorenzo in Ammiana. Negli anni 1466 -1468 la chiesa di S. Marta fu rifabbricata, 
e nel 1480 consecrata da Antonio Saracco arcidiacono di Castello. In questo frattempo avevasi 
ampliato anche il convento, nel quale papa Clemente V II, a mezzo del patriarca Antonio Contarini, 
sostituì la regola di S. Agostino a quella di S. Benedetto. Soppressa nel 1805 la religiosa comunità, 
se ne secolarizzarono gli edifici.  
La spiaggia contermine, occupata oggidì dalle fabbriche del Cotonificio, i nauguratosi nel 1883, 
appellavasi «Arzere di S. Marta»  da un argine che colà anticamente si eresse contro le corrosioni 
dell’acque. Tali ripari originarono eziandio le non lontane denominazioni di «Arzere sopra Canal»,  
«Ponte e Rio dell’Arzere»,  ed «Arzere  S. Nicolò».  
Verso S. Marta protendevasi un tempo dal continente, a guisa di penisola, un lungo banco formato 
dalle deposizioni del Brenta, e ricoperto di boscaglia, il quale chiamavasi «Ponte dei Lovi»  pei 
molti lupi che vi si annidavano. Esso venne distr utto nel giugno 1509, epoca della guerra di 
Cambrai, temendosi un pericoloso avvicinamento dei nemici alla città.  
Nel «sagrà»  di S. Marta venne colta il 15 giugno 1510 quella Andriana Misani, moglie d’Andrea 
Massario banditore, che era stata complice dell’ uccisione del proprio marito, operata da Francesco 
figlio di Magro barbitonsore da S. Ternita, col quale manteneva amorosa corrispondenza. Essa 
venne condannata al supplizio della «cheba»,  per sentenza 11 luglio dell’anno medesimo, ma 
nell’undici ottobre s uccessivo fuggì, né altro si seppe dei suoi fatti.  
Non si sa precisamente qual origine abbia avuto la «sagra»  notturna, che soleva farsi nella vigilia di 
S. Marta. Alcuni vogliono che sia stata istituita in commemorazione del banchetto dato da S. Marta 
a Gesù Cristo, ed infatti, nota il Cicogna, la «sagra»  nostra aveva per principale obbietto i banchetti 
e le cene. Secondo altri, nel tempo in cui essa cadeva solevano anticamente i pescatori portarsi a 
pescare in questa situazione il pesce «sogliola»,  comune mente detto «sfoglio»,  e quindi sbarcavano 
per cuocerlo sulla spiaggia. V’accorsero a poco a poco anche le persone di classe più elevata, le 
quali comperavano il pesce appena tratto dall’acqua, e fattolo cuocere al momento, il mangiavano. 
Al pesce s’aggiun sero in seguito altre vivande, e ne provennero le laute cene, che nella sera 
accennata s’imbandivano, parte sulla spiaggia, e parte sopra ben guarnite ed illuminate barchette, 
trascorrenti fra suoni e canti le acque vicine. Ora di detta «sagra»,  che rinnov avasi in tutti i lunedì 
successivi del mese d’agosto, più non rimane vestigio.  
S  indice  
S. Martino (Parrocchia, Campo, Rio, Piscina di).  
La chiesa parrocchiale di S. Martino venne eretta nel principio de l settimo secolo sopra una delle 
isole chiamate «Gemini»,  o «Gemelle»,  dai popoli di terraferma, che fuggivano l’invasione dei 
Longobardi. Fu poscia rifabbricata in epoca incerta principalmente dalla pietà delle famiglie 
Vallaressa, e Saloniga. Essa rimase  soggetta al patriarcato di Grado finché la mensa di Grado passò 
nel patriarcato di Venezia. Nel 1540 si rinnovò sul modello del Sansovino, e consecrossi nel 1653. 
Il circondario di questa parrocchia ebbe qualche riforma nel 1810. Allora si aggregarono ad essa 
alcune frazioni delle soppresse parrocchie di S. Ternita e di S. Biagio, ma se le tolsero alcune altre 
per unirle alla parrocchia di San Giovanni in Bragora.  
Scrive il Corner, nel suo compendio in lingua italiana delle «Chiese Venete e Torcellane»,  che la 
prima abitazione dei Domenicani fu «presso la chiesa parrocchiale di S. Martino, leggendosi in 
documenti pontifici, segnati negli anni 1226 e 1229, nominato il Priore della chiesa di S. Martin di 
Venezia dell’ordine dei predicatori, quale fu da Gregor io eletto fra i Visitatori Apostolici di alcune 
chiese».  
In parrocchia di S. Martino abitava nel 1537, colla sorella Polissena, «Cassandra Fedel, fo de m. 
Anzolo»,  che noi abbiamo veduta decessa nel 1558 presso la chiesa di S. Domenico.  
Nella stessa parroc chia possedeva tre casette, una delle quali faceva servire per uso proprio, 
l’architetto Antonio Da Ponte. Vedi la notifica ch’egli presentò ai X Savii nel 1566.  
Presso la chiesa di S. Martino, il 4 gennaio 1726, il conte Domenico Althan di S. Vito del Fri uli, 
figliuolo del conte Giacomo, d’anni 31, uccise a tradimento, con un colpo di trombone, Gaetano 
Marasso, soprannominato Rinaldo Sora, Sopraintendente all’Artiglierie. Non avendo ottemperato 
alla citazione di comparsa, fu il successivo 1° aprile bandito  capitalmente. Poscia, lasciatosi 
catturare in «Piazza di S. Marco»,  venne il 6 novembre 1727 giustiziato. In quel giorno, come dice 
il Benigna, «era vestito in codegugno di drappo di seda, e parrucca in sacchetto, et andando al 
supplizio salutava li suoi amici. Sopra il palco ha parlato un quarto d’ora, et in fine, avendo il collo 
sopra il ceppo, disse: Popolo addio!»  
S  indice  
S. Marziale (Campo, Ponte, Rio).  
Dicesi che la chiesa di S. Marziale, «vulgo S . Marcilian»,  sia stata eretta nel 1133 dalla famiglia 
Bocchi sopra un tratto di terreno asciugato fino dal secolo VIII dalla famiglia Dardani, e tosto 
costituita parrocchiale. Venne rinnovata nel 1693, e nel 1721 consecrata. Si rese celebre per un 
simulac ro della Beata Vergine che, secondo la tradizione, fatto da un pastore di Rimini, e posto in 
una barca a discrezione dell’onde, pervenne nel 1286 alle rive di questa chiesa, e fu collocato in 
essa coll’intervento del principe e del Senato.  
Questa chiesa or a cessò di essere parrocchiale, essendosi destinata a tale scopo l’altra chiesa della 
Madonna dell’Orto.  
Il giorno di S. Marziale, per tre illustri vittorie in esso riportate, l’una alla bastia di Zara, la seconda 
nell’acque di Romania contro i Turchi, e l a terza contro i Padovani, si pose, fino dal 1373, fra i 
solenni, chiamati ferie di palazzo.  
Il «Ponte di S. Marziale»  serviva per le lotte dei bastoni, e poscia dei pugni, al pari del prossimo 
«Ponte di S. Fosca».  Ricorda la cronaca del Barbo che la domen ica 17 ottobre 1545, mentre una di 
tali lotte ferveva sul «Ponte di S. Marcilian»,  e vincitori riuscivano i Castellani, alcuni Nicolotti 
incominciarono a scagliare le tegole dai tetti contro gli avversarii per cui nacque gran tumulto, si 
snudarono le spade , e molte persone perirono uccise, soffocate, ed annegate. Andarono scoperti, e 
meritamente puniti i primi autori del fatto. I quali erano un «prè Paris, un Iseppo barbier, et un suo 
compagno».  
In parrocchia di S. Marziale sviluppossi la terribile peste de l 1575 nella casa d’un Vincenzo 
Franceschi, ove era stato ospitato un Trentino infetto dal morbo.  
Al «Ponte di S. Marziale»,  la notte del 18 ottobre 1619, venne ucciso con un colpo di moschetto, a 
tradimento, Alvise q. Antonio Mocenigo «dalle Zogie».  
Sulla  «Fondamenta di S. Marziale»,  ora più conosciuta sotto il nome di «Fondamenta della 
Misericordia»,  Nicolò Morosini q. Leonardo q. Giovanni, avvocato, ammazzò nel 1622 un Ebreo 
che aveva negato di dargli denaro.  
S  indice  
S. Matteo (Calle di)  a Rialto.  
La chiesa parrocchiale di S. Matteo Apostolo sorse nel 1156 sopra un fondo donato da Leonardo 
Coronario al patriarca di Grado, ragione per cui venne a dipendere dalla mensa Gradense. Nel 1436 
la confraternita  dei Macellaj ottenne dal pontefice Eugenio IV il juspatronato della medesima, ed il 
diritto d’eleggerne i pievani. Questa chiesa ebbe un ristauro nel 1615, e nel 1735 fu del tutto 
rifabbricata. Si chiuse nel 1810, e più tardi si demolì cangiandosi in priv ata abitazione.  
Avendo Francesco Massarini, il quale era solito a dipingere figure oscene in avorio sopra l’interno 
delle scatole da tabacco, e sopra i ventagli, che avidamente erano comperati in «Merceria»  dai 
forestieri, accusato il pievano di S. Matteo di Rialto, Nicolò Palmerino, di carteggiare coi principi 
esteri in rilevanti materie di Stato, giunse al punto, contraffacendone il carattere, di farlo 
condannare a perpetua prigionia. Ma dopo tre anni, durante i quali il misero prete fu più volte messo 
alla tortura, venne a scoprirsi la frode per mezzo, dicesi, di confessione fatta ad un frate, fratello del 
pievano, per cui questi fu scarcerato, e ricompensato, mentre il calunniatore nell’agosto dell’anno 
1714 condannossi al capestro.  
La «Calle di S. Matte o» è detta anche del «Manganer».  Vedi Manganer  (Calle del).  
In parrocchia di S. Matteo di Rialto, «in volta a Corona»,  cioè nell’osteria del nome medesimo, 
testò il 25 marzo 1546 il pittore Lorenzo Lotto. Egli dispose di veni r sepolto ai SS. Giovanni e 
Paolo senza alcun dispendio, essendogli ciò stato concesso da quei padri con carta 12 maggio 1542, 
in benemerenza di aver loro dipinto la pala di S. Antonino.  
S  indice  
S. Mauri zio (Campo, Rio, Ponte, Fondamenta del Traghetto).  
La chiesa di S. Maurizio fu eretta dalla famiglia Candiana, detta Sanudo, in tempi assai antichi, e 
dedicata ai SS. Maurizio e compagni, ed al martire S. Adriano. Dopo l’incendio del 1105 fu rifatta, 
e du rò fino al 1590, in cui fu riedificata dai fondamenti, e consecrata. Nel 1795 architettossi 
nuovamente sopra disegno del patrizio Pietro Zaguri, e si compì nel 1806. Dobbiamo però il 
frontespizio al Selva, le porte e le finestre laterali al Diedo, il maggi ore dei tre bassi rilievi superiori 
a Bartolammeo Ferrari, ed i due minori a Luigi Zandomeneghi. La chiesa di S. Maurizio 
conservossi parrocchiale fino al 1810, in cui divenne oratorio di S. Stefano.  
Il «Campo di S. Maurizio»  soleva essere magnificamente a ddobbato, a cura della confraternita degli 
Albanesi, il 15 giugno di ogni anno, poiché in quel giorno vi passava il doge col suo seguito per 
avviarsi alla chiesa dei SS. Vito e Modesto. Vedi San Vito  (Campo ecc.).  
Leggesi che nel  1391 il pievano di S. Maurizio Giacomo Tanto, essendosi posto d’accordo con 
Tommaso Corner d’uccidere un prete Giovanni, mansionario della chiesa di S. Marco, lo condusse 
in una casa situata a S. Apollinare in «Carampane»,  sotto pretesto di dargli «quarta s vini malvatici 
pro dicendis totidem missis» , e colà, ajutato dal compagno, lo trucidò. Ambidue poscia recaronsi in 
«Canonica»,  ove il defunto abitava, e derubarono tutti i di lui effetti. Scoperto il delitto, Tommaso 
Corner, assente, venne con sentenza 2 8 settembre 1392 condannato a perpetuo bando, ed il pievano 
«ad finiendam vitam suam in cavea suspensa ad campanile S. Marci in pane et aqua».  Avvenne che 
la matrigna di quest’ultimo, d’accordo coll’uffiziale di custodia, mandasse al condannato « fugacias 
fabricatas, et pensatas cum nucibus, mandulis et zucari pulvere, ac fritellas, et alias confetiones, 
quibus produxit vitam in longum contra sententiam».  L’uffiziale perciò perdette l’impiego, e 
buscossi un anno di ritenzione nei Pozzi. Pel supplizio della «Cheba»  vedi Campanile  (Calle del).  
In «Campo di S. Maurizio»,  e precisamente di faccia la chiesa, abitava quella Francesca Michieli, 
vedova di Bernardo Vielmi, la quale, con due suoi figliuoli e colla fantesca, venne trucidat a nel 
1539 dal di lei nipote Pietro Ramberti, che poscia ne pose a ruba la casa. Il Ramberti perciò fu 
condannato alla pena capitale, accompagnata dai soliti tormenti, ma nella vigilia del giorno fatale, 
Lodovico fratello del condannato, volendo risparmiar gli una morte tanto infamante e dolorosa, 
ottenne in grazia di potergli dare l’ultimo addio, e fingendo di abbracciarlo, gli pose in bocca una 
nocciuola ripiena di veleno sì fiero che in poco d’ora lo fece cadere esanime al suolo. L’esecuzione, 
ciò non ost ante, ebbe luogo sopra il cadavere. Per maggiori particolari vedi le cronache del Barbo e 
dell’Agostini nonché le nostre «Condanne Capitali»,  operetta altrove citata.  
A S. Maurizio abitava pure quel patrizio Marco Muazzo, il quale avendo antica ruggine, pe r affari 
di famiglia, con un proprio nipote, lo invitò a casa propria, e gli diede d’un pugnale nel petto. Fuggì 
il misero giovane, e per la porta della riva gettossi nel prossimo canale, ma il Muazzo, infellonito 
sempre più, e gettatosi in acqua pur egli,  finì il nipote con molte ferite. Perciò venne bandito con 
sentenza contumaciale 22 giugno 1545.  
In «Campo di S. Maurizio»,  al N. A. 2760, scorgesi un palazzo, fondato nel secolo XVI da un  
«Dionisio Bellavite fo di m. Polo»,  mercadante d’olio e farine, il quale commise a Paolo Veronese 
di dipingergli sul prospetto quattro storie colorate, e due a chiaro oscuro della storia romana: «Nella 
cima» , così scrive il Ridolfi, «sono fanciulli posti a sedere sopra a festoni, e sotto alle finestre fece 
cartelle colori te e camei, e tra quelle, altre a chiaro scuro con satiri intorno, e sotto quelle dei 
mezzati, corazze e bellici strumenti pur a chiaro scuro. A’ piedi, sopra a’ modiglioni, sono due 
singolari figure finte di bronzo, che rappresentano la Prudenza e Minerva  con rami d’olivo, e 
gambi di spiche in mano, per dinotare che dagli avanzi fatti d’olio e di grano il padrone haveva 
murata la casa» . Ora poche tracce rimangono dell’opera di Paolo. Sembra che sopra l’area di 
questo palazzo sorgesse antecedentemente il ca mpanile della chiesa di S. Maurizio poiché nelle 
«Condizioni della Diocesi di Venezia e Dogado»,  presentate nel 1564 ai «Soprastanti alle Decime 
del Clero», ritroviamo che il Bellavite pagava un livello alla chiesa di S. Maurizio pel campanile 
disfatto. Ne l palazzo Bellavite, venuto poscia in mano dei Giavarina, dei Sora, d’un marchese 
Cavriani, degli avvocati Terzi e Cromer, e d’altri proprietarii, abitò il poeta vernacolo Giorgio 
Baffo, e vi morì nel 1768.  
In un sonetto diretto a questo poeta, è scritto:  
Quel Baffo che sta in Campo S. Maurizio,  
Tra la chiesa e il famoso Cordellina,  
Int’un palazzo che col ciel confina,  
Del Sansovin magnifico edifizio.  
Quanto al Cordellina, era egli un celebre avvocato che abitava in uno dei due palazzi contigui a 
quello ove  abitava il Baffo, posseduti dalla patrizia famiglia Molin.  
In parrocchia di S. Maurizio chiuse la sua mortale carriera nel 1597 l’architetto Antonio Da Ponte, 
le varie abitazioni del quale abbiamo avuto occasione di notare più addietro.  
Riporta il Fontani ni nella «Biblioteca dell’Eloquenza Italiana»,  ed anche il Codice 482, Classe VII 
della Marciana, intitolato: «Anni Emortuali di diversi Personaggi Distinti»,  che nella contrada di S. 
Maurizio morì il celebre Guarini, autore del «Pastor Fido».  Ma, come oss erva lo Zeno nelle 
annotazioni all’opera del Fontanini, tal fatto successe invece nella contrada di S. Moisè, 
annoverando quel necrologio parrocchiale fra i decessi il 7 ottobre 1612 l’ «Illustre sig. Zambattista 
Guarini, Cavalier di Ferrara, di anni 74, da  febre già giorni 17, visitato dall’Eccellentissimo 
Giarca».  Leggesi bensì nelle «Inscriptiones Sepulchrales»  (Classe XIV, Cod. 26, 27 dei Latini, 
presso la Marciana) che il Guarini fu sepolto a S. Maurizio «vicino alla porta che passa nella casa 
del Piova no, et è quella sepoltura che è chiusa coi ferri impiombati dopo il contagio del 1630, nei 
fu dopo più aperta per esservi stati posti in quel tempo degli appestati». Tale sepoltura più non 
esiste, ed al certo venne distrutta rifabbricandosi la chiesa.  
S  indice  
S. Moisè (Parrocchia, Campo, Salizzada, Rio, Ponte, Piscina).  
Per quanto scrivono i cronisti, la chiesa di S. Moisè venne edificata nel 797 dalle famiglie Artigera 
e Scoparia, sotto il titolo di S. Vittore. Essendo però di tavole, già nel 947 accennava di cadere, per 
cui fu rifabbricata a merito specialmente di Moisè Venier, che volle dedicarla al santo del suo nome. 
Altra rifabbrica ebbe dopo l’incendio del 1105, e l’ultima finalmente nel 1682 sul d isegno di 
Alessandro Tremignon. La facciata, straricca di marmi, che costò 30 mila ducati alla patrizia 
famiglia Fini, mostra il decadimento dell’arte, e minacciando rovina, fu nel 1878 ristaurata col 
toglimento d’alcune statue, che soverchiamente la gravi tavano. La chiesa di S. Moisè era 
parrocchiale, ma nel 1810 divenne sussidiaria di S. Marco.  
In parrocchia di San Moisè abitò il celebre pittore Giacomo Dal Fiore, come si scorge dal suo 
testamento fatto il 2 ottobre 1439, in atti d’Ambrogio Baffo, pievano  di S. Polo. Egli, come avea 
prescritto, fu sepolto nel chiostro del monastero dei Santi Giovanni e Paolo, probabilmente nell’arca 
ove prima erano stati sepolti Francesco e Livia suoi genitori.  
Avendo Ercole, conte di Montenero, ucciso un certo Chiodo pres so la chiesa di S. Moisè, venne 
appiccato con quattro suoi soldati nel 1549.  
In questa parrocchia morì il 5 agosto 1552 il francescano Matteo da Bascio, primo generale 
dell’ordine dei Cappuccini, e riposto fra i beati. In tale circostanza nacque fiera cont esa tra il 
pievano di San Moisè, Baldassare Martini, ed i frati di San Francesco della Vigna, volendo il primo 
seppellire il defunto nella sua chiesa, nella loro i secondi. La vinsero quest’ultimi. Leggesi nei 
«Casi Memorabili Veneziani, raccolti dal N. U.  Pietro Gradenigo da S. Giustina»  che Matteo da 
Bascio soleva percorrere la città predicando, e riempiendola di rumori, e che un giorno nell’ «ora di 
terza, quando sogliono i nobili assistere ai loro tribunali, fu veduto con una lucerna, ed un pennello 
camm inare per le sale, come se cercasse qualche cosa perduta. Interrogato che facesse, rispose — 
cerco la giustizia! —» Perciò fu bandito a Chioggia, ma, reduce dopo due anni, «un giorno che si 
era congregato il Consiglio di XL al Criminale, si fece avanti int repidamente e con voce orrenda 
esclamò: — All’inferno tutti quelli che giustamente non amministrano la giustizia! All’inferno tutti i 
potenti, che per forza opprimono i poverelli! All’inferno tutti quei giudici che condannano 
gl’innocenti a morte! —» Quest a volta venne cacciato dalla sala, e l’avrebbe al certo passata male 
se non si fosse interposto il di lui amico Sebastiano Venier. Circa i miracoli attribuiti al B. Matteo 
da Bascio, vedi gli «Annali dei Cappuccini del Boverio, ed anche il li bro presente, ove si parla del 
Ponte dell’Angelo», presso S. Marco.  
Ritroviamo nei «Necrologi Sanitari»:  «1591, 22 Luglio. La signora Veronica Francha de anni 45 
da febre già giorni 20. - San Moisé» . Sembra fuor di dubbio che costei sia la celebre letterata e 
cortigiana  Veronica Franco, di cui abbiamo due testamenti, l’uno del 10 agosto 1564 in atti Anton 
Maria Vincenti, e l’altro del 1° novembre 1570, in atti Baldassare Fiume. Da questi testamenti 
risulta che era figlia di Francesco Franco e di Paola Fracassa, che era s tata congiunta in matrimonio 
con un Paolo Panizza, che aveva procreato un figlio per nome Achille con un Giacomo di Baballi 
Raguseo, ed un altro, per nome Enea, con Andrea Tron del cl.mo m. Polo. Nel secondo testamento 
benefica «due donzelle da bon per il suo maritar, ma se si ritrovasse due meretrici che volessino 
lassar la cativa vita, e maritarsi, o monacharsi, in questo caso sia abrazado dette due meretrici, et 
non le donzelle».  Dalla surriferita annotazione mortuaria, nonché dal primo testamento in cui  
Veronica dichiara di esser gravida, risulterebbe l’errore in cui cadde il padre degli Agostini, seguito 
dal Cicogna, calcolando, sopra la fede d’un’iscrizione unita ad un ritratto di Veronica, che essa 
vedesse la luce nel 1553, ovvero 1554.  
Per questa don na, che, rinsavita, promosse l’erezione della Casa del Soccorso, vedi la nostra 
monografia col titolo «Veronica Franco»  ecc. 
Leggesi in un codice di casa Mocenigo: «Avvenne in questi giorni»  (1598), «che Paolo Flessi, 
piovano di S. Moisè, e canonico di S. Marco, fu d’ordine del patriarca trattenuto in casa d’una 
meretrice. Pretese il doge appartenesse a sé il punirlo, e passata la materia al Senato, restò deciso 
che avesse il doge la patronìa sopra i suoi canonici, sicché fattosi portare il processo, depose  il 
piovano, ed in suo luogo elesse il piovano di S. Giuliano».  
Morirono in parrocchia di S. Moisè nel 1601 Cesare Vecellio pittore, e nel 1620 Giacomo Franco 
intagliatore in rame.  
In parrocchia di S. Moisè abitò Giovanni Contarini, buon pittore, nato nel 1549 da famiglia 
cittadinesca veneziana. Egli andò alla corte dell’imperatore Rodolfo II, da cui venne fatto cavaliere. 
Passò quindi ad Inspruck, ma incolpato d’aver goduto una dama di quella corte, dovette ritornare in 
patria. Qui lasciamo le parole al ca v. Ridolfi, che così si esprime nella vita del pittore suddetto: 
«Presa casa di nuovo in Venezia a S. Moisè, si diede a dipingere, e vestendo l’abito corto con 
spada al fianco e cappello ripieno di piume e collana d’oro al collo donatagli dall’Imperadore, 
incontrossi una fiata in Marco Dolce, Capitan grande di giustizia, che volle intendere con quale 
autorità portasse le armi, a cui Giovanni rispose ch’era cavaliere e di casa Contarina. Ma, a 
persuasione del Dolce, si dispose poi a cangiar l’abito, ed a ves tir la toga veneta, e divenutogli 
amico, fece il di lui ritratto in piedi così naturale, che portatolo a casa, vi corsero incontro i cani 
ed i gatti, facendogli festa, credendolo il suo vero padrone» . Lasciando al Ridolfi la fede di 
quest’ultimo asserto, d iremo che il Contarini diede in Venezia saggi non pochi del suo valente 
pennello. Egli, dopo aversi invaghito d’una giovanetta, ed aver sofferto per essa incomodi e 
prigionia, morì nel 1605, essendo nel cinquantesimosesto anno di età.  
Quanto al cav. G. Bat tista Guarini, anch’egli decesso in parrocchia di S. Moisè, vedi S. Maurizio  
(Campo).  
Della «Calle Lunga S. Moisè»  fa cenno il Cod. 58, Classe XI della Marciana, col seguente racconto, 
posto sotto il 16 agosto 1743: «Jeri se ra in Calle Lunga S. Moisè, dando braccio alla N. D. 
Catterina Barbarigo il N. U. Nicoletto Gambara dalla Carità, urtò un barcarolo, dicendogli che 
desse luogo. Il barcarolo, o che non lo conobbe, o altro che si fosse, tratto tosto un coltello, gli 
aventò due colpi, dei quali uno lo colse, benché leggerissimamente, in un braccio. Non si è ancora 
saputo chi sia costui».  
Altro avvenimento, successo in parrocchia di S. Moisè, è così descritto dalla cronaca Molin: «Adì 
15 marzo 1751, la mattina fu trovata truci data nel proprio letto la N. D. Vittoria Basadonna fu de s. 
Alvise da S. Giacomo dall’Orio. Essa N. D. era in casa del N. U. Bernardo Gritti q. Marcantonio in 
Calle del Tagliapietra per andar al Ponte di Ca’ Barozzi, né mai si è potuto venir in cognizione 
dell’interfettore, e li furono rubate quella notte diverse argenterie, et un sacchetto di cecchini, ma 
fu supposto questo furto esser stato commesso solo per poner la giustizia in dubbio, perché 
potevano rubare comodamente assai di più».  
Il giorno 26 maggi o dell’anno 1752, durante un fierissimo temporale, insorto verso le nove del 
mattino, un fulmine colpì la chiesa di S. Moisè, e scendendo per la catena di ferro, da cui pendeva la 
lampada ardente dinanzi all’altare di M. V. Addolorata, uccise il prete Vale ntino Piva, che a 
quell’altare diceva messa, e la persona che alla medesima rispondeva.  
In «Piscina di S. Moisè»,  nel 1782, 10 giugno, si vide precipitare dai balconi del casino del N. U. 
Pietro Donà, un fabbro, che si ruppe le gambe, e poco dopo morì, non  senza prima aver detto che il 
Donà l’aveva fatto gettare in istrada dai proprii servi. Sotto tale accusa, questi ed il loro padrone 
furono il 17 settembre seguente citati in giudizio, ma il prete Zilli, che nelle sue «Memorie»  
manoscritte al Civico Museo ci racconta l’avventura, non ci fa sapere l’esito del processo.  
In «Piscina di S. Moisè»  era domiciliato il celebre Cicognara, autore della «Storia della Scultura».  
S  indice  
S. Nicoletto (Calle)  ai Frari.   
Narrano gli scrittori che, aggravato da fiera malattia, il patrizio Nicolò Lion, procuratore di S. 
Marco, quel medesimo che scoprì la congiura di Marin Faliero desiderò una notte di mangiar della 
lattuga, e che, non trovandosene altrove, attesa l’ora ass ai tarda, poté averne dall’orto dei padri di S. 
Maria Gloriosa. Riavutosi in breve con questa singolar medicina, fece in segno di gratitudine 
erigere presso all’orto medesimo una chiesa, ed un piccolo monastero, che si dissero di «S. Nicolò»  
o «S. Nicolett o della Lattuga»,  costituendoli nel 1332 in juspatronato dei procuratori di S. Marco 
«de ultra»,  ed accordandone poscia col suo testamento, fatto il 13 febbraio 1353 M. V., l’assoluto 
possesso ai suddetti padri di Santa Maria Gloriosa. Nel 1582 la chiesa d i San Nicolò della Lattuga 
fu consecrata da Marco Medici vescovo di Chioggia. Nel 1743 un incendio consunse quasi tutto il 
monastero, il quale in breve risorse più bello di prima. Oggidì queste fabbriche vengono abbracciate 
dal nostro Archivio.  
S  indice  
S. Pantaleone (Parrocchia, Ponte, Rio, Campo, Salizzada).  
S’ignora quando veramente sia stata fondata la chiesa di S. Pantaleone. Si sa soltanto che nel 1009, 
sotto il doge Ottone Orseolo, essa venne riedi ficata dalla famiglia Giordani. Rinnovossi nel 1222 
dal pievano Semitecolo, e consecrossi nel 1305 da Ramperto Polo, vescovo di Castello, 
coll’intervento di due arcivescovi, e di altri vescovi. Minacciando però di cadere, fu d’uopo 
atterrarla nel 1668, e r ialzarla in più consistente struttura sul modello di Francesco Comino. 
Compiuta nel 1686, ricevette nuovamente consecrazione nel 1745 per mano d’Alvise Foscari 
patriarca di Venezia.  
Questa chiesa fu parrocchiale, a quanto sembra, fino dal suo nascere, ed a veva un esteso cicondario, 
che le fu notabilmente scemato nel 1810 per formare le parrocchie dei Frati, e di S. Maria del 
Carmine, e per ampliare quella di San Nicolò dei Tolentini.  
Varii sono i pareri circa l’origine del nome di «pantaloni»  attribuito ai Veneziani. Alcuni 
vorrebbero che essi fossero così detti pei molti individui che da principio portavano il nome di 
Pantaleone. Altri per corruzione di «pianta leoni»,  solendo i nostri piantare il leone, loro insegna, 
sopra le città, e terre conquistate. Al tri ancora dal «pantalon»  maschera caratteristica veneziana. 
Aggiungono questi ultimi, che, rappresentando la maschera suddetta un mercadante onesto, ma 
bonario, e quindi soggetto talvolta agli inganni, si volse coll’andar del tempo il nome di «pantalon»  
a titolo di scherno. Perciò leggesi in una cronaca manoscritta che, all’epoca della Congiura degli 
Spagnuoli, nel 1618, i promotori di essa andavansi vantando di potere con trecento uomini prendere 
d’assalto la Piazza di San Marco, e mettere in fuga «tutti questi pantaloni di Veneziani».  Perciò la 
nostra plebe dà del «pantalon»  per ingiuria, ed è tuttora vivo il detto: «paga pantalon».  
A piedi dell’antico portico della chiesa di San Pantaleone, ora distrutto, sulla cantonata, fra la chiesa 
medesima, ed il pa lazzo Signolo, che, per testimonio del cronista Magno, nel 1549 stava in mano 
dei Loredan, e tuttora s’appella da questa famiglia, scorgevasi innestata nel selciato la celebre pietra 
del forte Mongioja in S. Giovanni d’Acri, o Tolemaide, portata a Venezia da Lorenzo Tiepolo. 
Narrasi che, essendo questo generale nel 1256 mandato contro i Genovesi che avevano posto a 
sacco il quartiere dei Veneziani in Tolemaide e parendo egli poco atto all’intrapresa, anzi, secondo 
il Magno, uomo «indormenzado»,  uno di ca’ S ignolo gli disse per ischerzo, prima che partisse, le 
seguenti parole, riportate dallo Scivos: «Se tu scaccerai Genovesi da Acri, portami una pietra di 
quelle fondamente!» Altri narrano che furono i di lui parenti a beffarlo in tal guisa, e ben poteva la 
famiglia Signolo patrizia essere a’ quei tempi unita col Tiepolo in parentela. Ritornato adunque in 
patria Lorenzo, dopo aver vinti i Genovesi, e distrutto il forte Mongioja, ne portò seco una pietra, e 
la fece porre, come abbiamo detto, fra il palazzo Sign olo, ed il portico della chiesa, «sulla cantonà»,  
acciocché, scrive Daniel Barbaro, «colui che haveva la sua casa là per mezzo non andasse mai in 
chiesa che non la vedesse, et gli sapasse sopra». Il Magno e lo Scivos dicono che il Tiepolo vi fece 
scolpir s opra il «tondo»  d’una bombarda, ed altri la figura della sua nave ammiraglia. Questa pietra 
esisteva nel sito in cui fu posta anche alla metà del secolo XVI, ma dalle parole del Sansovino nella 
«Venezia»,  sembra che ciò non s’avverasse più sulla fine del s ecolo medesimo. Crediamo poi del 
tutto erronea la tradizione popolare, la quale vorrebbe riconoscere la pietra suddetta in un macigno 
rotto in due, visibile oggidì presso la gradinata della chiesa di San Pantaleone, che non ha alcun 
indizio di scultura ope ratavi sopra, e che è tanto consimile agli altri macigni circostanti da poter 
appena essere distinto.  
In parrocchia di San Pantaleone, come ricorda il Salsi nei suoi «Cenni storico -critici»  sopra i 
pievani di quella chiesa, possedette un palazzo nel secolo  XV il famoso Giorgio Castrioto, detto 
Scanderbeg. Questo palazzo, che poscia fu dei Molin, e che sorgeva presso la «Salizzata di San 
Pantaleone», al «Ramo Molin»,  apparteneva, prima dello Scanderbeg, alla famiglia Bertaldi, ed in 
esso abitò Jacopo Bertald i pievano di San Pantaleone, ed eletto nel 1314 vescovo di Veglia, che fu 
il primo a dar luce e forma allo statuto veneto col lavoro, tuttora manoscritto, intitolato: «Splendor 
Consuetudinum Venetae Civitatis»  (Classe V, Cod. 122 della Marciana).  
In parroc chia di S. Pantaleone morì il 21 luglio 1565 il pittore Polidoro Veneziano, discepolo di 
Tiziano.  
In parrocchia di S. Pantaleone abitava nel 1572 Danese Cattaneo da Carrara, scultore ed architetto, 
degno discepolo e seguace del Sansovino.  
Nella medesima pa rrocchia abitava, e venne a morte la celebre letterata Lugrezia Marinella. Vedi 
Squellini  (Campiello dei).  
Vi chiuse finalmente i suoi giorni il 3 maggio 1743 improvvisamente Giovanni Caraffa napoletano, 
generale degli esercit i dell’imperatore Carlo VI. Lasciò erede un suo nipote di grande facoltà in 
danaro ed argenterie, che erano sepolte, come corse fama, in un luogo del regno di Napoli. Beneficò 
la chiesa di San Pantaleone, ove venne sepolto con epigrafe dettata dai fratelli  Girolamo ed Anton 
Maria Zanetti, ma che passò sotto il nome di Domenico Benedetti, medico del defunto, ed incaricato 
di dettarla.  
S  indice  
S. Paternian (Calle, Ponte, Salizzada, Rio Terrà).  
Raccontasi c he la famiglia Andrearda fondò nel IX secolo una chiesa di legno in onore del vescovo 
S. Paterniano, la cui immagine era stata trasportata a Venezia dalla Marca d’Ancona, e veneravasi 
in un piccolo tabernacolo nella pubblica via. Questa chiesa fu tosto fat ta parrocchia e dotata di beni 
stabili dal doge Pietro Candiano IV nel 959. In seguito ebbe a patire varii incendi nel 976, nel 1105, 
nel 1168, e nel 1437, ma sempre rialzossi, e si mantenne aperta fino al 1810, epoca in cui venne 
soppressa, e ridotta a ma gazzino. Nel 1871 finalmente atterrossi col suo antichissimo campanile, 
costrutto l’ultimo anno avanti il mille da alcuni operai veneziani, scappati dalla schiavitù dei 
Saraceni. In questo campanile appiccossi nel 1562 il sacrista della chiesa medesima, co me nota il 
codice Cicogna 1724 colle parole: «Die 26 Martii 1562 suspendit se laqueo in campanile, et periit 
sacrista S. Paterniani».  
Avendosi il 10 luglio 1631 riportato vittoria contro l’armata navale dei Turchi, comandossi che in 
tal giorno, sacro a San  Paterniano, dovessero i musici della ducal basilica portarsi annualmente alla 
chiesa di esso Santo per cantare una messa solenne in ringraziamento dell’ottenuto beneficio.  
In contrada di S. Paterniano abitò, e vuolsi eziandio che venisse a morte, il dotti ssimo Aldo 
Manuzio, il quale aveva aperto in sua casa la celebre accademia da lui denominata Aldina. Una 
epigrafe posta recentemente in «Rio Terrà S. Paternian»,  sul muro laterale del nuovo edificio ad 
uso della Cassa di Risparmio, ricorda Aldo e la di lui  famiglia.  
In «Calle di S. Paternian»  abitava, come da altra epigrafe, Daniele Manin.  
S  indice  
S. Pietro (Parrocchia, Campo, Ponte di).  
In questa situazione sorgeva anticamente una piccola chiesa fondata  nel 650 dai Sammacali, detti 
poscia Caotorta, e sacra ai SS. Sergio e Bacco. Nel 774 rialzavasi in più ampia dimensione a cura, 
dicesi, di San Magno, e dedicavasi a San Pietro Apostolo. Compiuta, avea consecrazione nell’841 
per mano del vescovo Orso Parte cipazio. Dopo varie rifabbriche e ristauri veniva ingrandita con due 
nuove cappelle dal 1508 al 1524. Quindi il patriarca Vincenzo Diedo (eletto nel 1556) stabiliva di 
rinnovarla dai fondamenti, e aveva ordinato al Palladio il disegno. Senonché venuto a mo rte, rimase 
sospeso il progetto, che fu incominciato ad eseguire soltanto nel 1594 dal patriarca Lorenzo Priuli. 
Sotto di lui l’architetto Francesco Smeraldi, soprannominato Fracà, eresse la facciata della chiesa 
con picciola parte dell’interno. Finalmente  Giovanni Grapiglia, dal 1621 in poi, diede compimento 
alla fabbrica per ordine del patriarca Giovanni Tiepolo. Sembra che tanto lo Smeraldi quanto il 
Grapiglia s’attenessero al primitivo disegno del Palladio, facendovi però qualche piccola 
modificazione. La chiesa di S. Pietro rimase cattedrale fino al 1807, epoca in cui tale onore passò 
alla basilica di S. Marco. Esercitò sempre diritti parrocchiali, e nel 1810 vide aumentato il proprio 
territorio d’una frazione della soppressa parrocchia di S. Biagio.  
Il campanile di S. Pietro ebbe principio nel 1463, e fine nel 1474. La cupola venne rifatta nel 1670, 
ma ora manca del cupolino incendiato da un fulmine il 17 ottobre 1822. Il Moschini sulla base 
rilevò il resto d’un’iscrizione romana: Ennia P. L. Venerea Si bi Et... Il prossimo palazzo vescovile, 
e poscia patriarcale, sorse nel secolo XIII, ma venne rifabbricato nel XVI sotto il patriarca Antonio 
Contarini, ed ebbe anche posteriori ristauri. Dal 1807 serve alle truppe di Marina.  
Ricordano le cronache che in «Campo di San Pietro di Castello»  la famiglia Mastelizia, poscia 
Basegio, assalì il doge Giovanni Partecipazio, salito al soglio ducale nell’829, e rasigli i capelli e la 
barba, lo condusse, vestito da monaco, a Grado, facendo eleggere a di lui successore P ietro 
Tradonico.  
Ma di ben più importante avvenimento fu testimone la contrada di cui parliamo nel secolo 
susseguente. Era costume dei Veneziani di benedire in chiesa di S. Pietro di Castello il 31 gennaio, 
anniversario della traslazione del corpo di San M arco, tutti i loro matrimonii, oppure, secondo altre 
cronache, i matrimonii soltanto di dodici povere donzelle, dotate a spese del Comune. Celebrandosi 
tal solennità sotto il doge Candiano II, eletto nel 932, o sotto il doge Candiano III eletto nel 942, 
un’orda di pirati, venuti dalle coste d’Istria, gettossi sulle spose, ed, unitamente al loro corredo 
nuziale, rapille, guadagnando il mare con rapida fuga. Il doge, secondato dai più valorosi fra i 
Veneziani, s’accinse ad inseguire i rapitori e raggiuntili l a vigilia, oppure il giorno della 
Purificazione di M. V. in un deserto porto dell’acque Caprulane, ricuperò, dopo sanguinosa zuffa, le 
spose, e gli effetti involati. A ricordo di tale splendido successo, si stabilì che quel porto appellar si 
dovesse «Porto  delle Donzelle»,  e che nella vigilia e nel giorno della Purificazione di M. V., il doge 
con la Signoria visitasse la chiesa di S. M. Formosa il cui titolare è appunto la Purificazione della 
Madre di Dio. Vi si volle aggiungere però solenne festività. Dodi ci donzelle, dette le Marie, 
superbamente vestite e di gemme ornate, trascorrevano tutti gli otto giorni precedenti la Candelaia, 
in ben addobbati palischermi i canali della città, accompagnate da suoni e da canti. Venuto poi il 2 
febbraio, portavansi al d ucale palazzo, donde col doge muovevano alla cattedrale di S. Pietro. Udita 
ivi la messa, si riducevano alla basilica di San Marco affine di ricevere le candele benedette, e 
poscia andavano alla chiesa di S. Maria Formosa. Pell’offerta, che il doge in quel la circostanza 
doveva fare al pievano di S. M. Formosa, e pel dono che ne riceveva, vedi Bande  (Ponte ecc.delle) 
e Casselleria  (Calle di). La festa delle Marie, in cui fuvvi tempo che, invece dell e 12 donzelle, 
figurarono l2 figure di legno, laonde tuttora dicesi per ischerzo «Maria de tola»,  o «de legno»,  a 
donna maghera, fredda, ed insulsa, terminò nel 1379, epoca della guerra di Chioggia, conservandosi 
soltanto la visita del doge nella vigilia d ella Purificazione alla chiesa di S. M. Formosa, la qual 
visita trasportossi per decreto 30 gennaio 1762 M. V. alla mattina della Purificazione medesima.  
Nel medesimo secolo X Stefano Caloprini uccise in «Campo di S. Pietro di Castello»  Domenico 
Morosini. L’inimicizia fra queste due nobili famiglie ebbe origine, come riferiscono le cronache, 
per ragione di donne. Stefano Caloprini, dopo l’avvenuto, fuggì co’ suoi da Venezia, ma poscia vi 
ritornò ad intercessione della imperatrice Adelaide. Allora si rinfoco larono gli odii, e l’anno 991 i 
Morosini uccisero tre Caloprini, mentre ritornavano in barca dal palazzo ducale. La debolezza 
dimostrata dal doge Tribuno Memmo nel reprimere i due partiti fece sì che i Veneziani lo 
deponessero, e l’obbligassero a farsi mon aco a San Zaccaria.  
In Parrocchia di S. Pietro di Castello morì nel 1585 Giulio Superchi, arcivescovo di Caorle.  
S  indice  
S. Polo (Sestiere, Campo, Salizzada, Ponte, Rio).  
I dogi Pietro e Giovanni Tradon ico fondarono la chiesa di S. Paolo, volgarmente «S. Polo»,  
nell’837. Non si sa che chiesa tanto antica abbia avuto nei secoli trascorsi alcuna rinnovazione, o 
ristauro, ed è forse perciò, come scrive il Cornaro, che da certi scrittori se ne attribuisce la  
fondazione a famiglie diverse, le quali soltanto l’avranno rifabbricata. Essa fu ridotta alla forma 
presente da David Rossi nel 1805. Ebbe compimento nel 1838, e poco dopo consecrossi dal 
patriarca Monico.  
Il suo campanile venne finito per opera di Filipp o Dandolo, procuratore della fabbrica, e sopra di 
esso scorgonsi due leoni, l’uno dei quali ha il collo avvinchiato da un serpente, e l’altro tiene fra le 
zampe una testa umana tronca dal busto, allusione, giusta alcuni, alla trama ed alla punizione di 
Marin Faliero, e, giusta altri, di Francesco Carmagnola. Quest’ultimi però non s’accorgono che il 
carattere dello scarpello accenna ad un’epoca alquanto anteriore alla morte dell’infelice generale.  
La chiesa di «S. Polo»  era anticamente parrocchiale, ma nel 1 810 si ridusse a succursale di S. M. 
Gloriosa dei Frari.  
Essendo successo in Venezia nel 1343, il giorno di S. Paolo, un fiero terremoto, che durò quindici 
giorni, nella quale occasione, secondo il Sabellico, seccossi il «Canal Grande»,  e caddero mille 
case, sorse il costume di chiamare il povero santo «S. Paolo dal terremoto».  
Abbiamo memoria che Stefano Pianigo, pievano di S. Polo, e notajo al magistrato del Proprio, 
venne il 7 settembre 1369 privato di tutti gli ufficii e benefici, nonché multato in lire  duecento 
perché indusse certa Cristina a sposare Nicoletto d’Avanzo col patto di giacere seco lei la prima 
notte. Punita fu pure la Cristina, la quale, sciolta la promessa al pievano, continuò anche in seguito 
la tresca. E punito finalmente fu il d’Avanzo  «qui tam faetentibus nuptiis assensum praestitit».  Vedi 
Gallicciolli, libro II, cap. XII, N. 1773.  
Relativamente ad un altro pievano di S. Polo, cognominato Antonio Gatto, abbiamo nei «Notatorii»  
del Gradenigo i seguenti curiosi particolari. Un povero neo nato abbandonavasi nel cuor della notte 
in una cesta in «Campo S. Polo»  dalla crudeltà dei genitori. La cesta fu rovesciata da un gatto, ed ai 
lamenti del bambino, essa venne, sullo spuntare dell’alba, raccolta per ordine d’un gentiluomo, che 
colà presso a bitava, e che fece educare il bambino, finché questi, fattosi adulto, percorse la carriera 
ecclesiastica col nome d’Antonio Gatto, divenendo nel 1563 pievano di S. Polo.  
Fino da tempi antichissimi tenevasi in «Campo S. Polo»  mercato più dì per settimana, m a poscia si 
stabilì di tenerlo soltanto il mercoledì. Caduta la Repubblica, surrogossi al mercoledì il sabato, 
giorno in cui antecedentemente tenevasi mercato in «Piazza di S. Marco».  
Rammenta la cronaca dell’Agostini che, venuto a Venezia il 26 luglio 145 0 un Francesco, discepolo 
di S. Bernardino, nominato fra’ Santo, il quale soleva attirare alle sue prediche ben duemila 
ascoltatori, si pose un giorno a bandire la parola di Dio in «Campo S. Polo»,  e scagliandosi contro 
le mondane vanità, fece accendere un  gran fuoco e bruciarvi una gran quantità «di drezze, franze, e 
drappi».  
In «Campo S. Polo»  eravi un bersaglio d’arco e di balestra, che venne rimosso nel 1452, avendo ciò 
ottenuto i nobili colà domiciliati in compenso dell’ospizio prestato nelle loro case  ad Alberto duca 
d’Austria, venuto a Venezia coll’imperatore Federico III e col re d’Ungheria. Questo Campo, 
secondo il Sanudo, venne per la prima volta ammattonato nel 1494, ed allora vi si fabbricò il pozzo 
nel mezzo.  
In «Campo S. Polo»  si fecero varii s pettacoli, fra cui il 14 febbraio 1497 M. V. una festa dei 
mercadanti fiorentini, mascherati, con giostre; il 21 gennaio 1503 M. V. una festa data da una 
compagnia della Calza, essendone signore Francesco Venier, con caccia di tori, colazione, e ballo 
sopra un solajo, intervento di molte dame, e fuochi durante la sera; il 10 giugno 1507 un pubblico 
ballo per le nozze d’Andrea Vendramin q. Giovanni; il 14 ottobre dell’anno medesimo una festa 
sopra un solajo con la rappresentazione della momaria intitolata: «Giasone alla Conquista del Vello 
d’Oro»,  per le nozze di Luca da Lezze con una figlia di G. B. Foscarini; nel 1644 una mascherata 
con gran pompa di vestimenti e di gioje, la quale fu mandata a levare con molte torcie all’Orologio, 
dopo essersi recata ai mo nasteri di S. Lorenzo e di S. Zaccaria.  
In «Campo S. Polo»,  secondo il codice Cicogna 270, si fece nel 1510 una splendida mostra di 
soldati.  
In «Campo S. Polo»,  secondo i «Diari»  del Sanudo, predicò il 2 aprile 1511 frate Ruffin Lovato, 
minor osservante, c ontro gli Israeliti, dicendo che «saria bon tuorli tutto quello che hanno, e 
ponerli a sacco, perché questa terra è piena di Zudei fuziti qui» . A richiesta però dei banchieri 
Anselmo e Vivian, presentatisi innanzi ai capi del Consiglio dei X, si prese part e d’ammonire quel 
frate, ed anche l’altro frate che predicava nel senso medesimo in chiesa di S. Cassiano.  
Qui sorgono varii palazzi. A destra di chi viene da S. Apollinare scorgesi il palazzo Bernardo, 
poscia Maffetti, che venne dipinto esternamente dal S alviati, e che nel secolo trascorso fu 
rifabbricato sul disegno forse di Giorgio Massari. Quindi il palazzo archiacuto Soranzo, arricchito 
un tempo dagli affreschi del Giorgione. Quindi un avanzo dell’antico palazzo Donà con gotica 
porta, il cui archivolto  è scolpito a lemnischi ed animali, opera del secolo XIII. Finalmente, girando, 
il palazzo Corner, ove, prima della sua rifabbrica, operata dal Sammicheli, abitarono molti illustri 
personaggi, come altrove abbiamo notato.  
Abbiamo altrove raccontato che il 26 febbraio 1548 venne ucciso in «Campo di S. Polo»  Lorenzino 
de Medici col di lui zio materno Alessandro Soderini. Ora daremo la particolarità di questo tragico 
fatto. È noto come Lorenzino togliesse di mezzo a tradimento Alessandro dei Medici, duca di 
Firenze, la vigilia di Epifania dell’anno 1537, e come poscia, fuggitosi da Firenze, andasse a 
Venezia, di là a Costantinopoli, quindi a Parigi, e finalmente a Venezia ancora, perseguitato con 
gravissima taglia dal duca Cosimo, successo nel principato ad Ale ssandro. Aveva costui, per finire 
la sua vittima, stipendiato e mandato a Venezia il capitano Francesco Bibboni ed un Bebo da 
Volterra, i quali presero alloggio accanto Lorenzino, domiciliato allora in «Campo S. Polo»  sotto il 
finto nome di messer Dario. P iù volte tentarono i due sicarii d’ucciderlo, e specialmente un dì 
ch’egli era stato invitato a desinare da monsignor Della Casa, ed un altro che era andato a visitare 
«la bella Barozza»,  sua innamorata. Finalmente il 26 febbraio 1548 il Bibboni dalla bott ega d’un 
calzolaio, donde si «scopriva tutta la piazza di S. Pavolo, ed in particolare il palazzo di Lorenzo»,  
vide quest’ultimo «con un asciugatoio al collo pettinandosi e preparandosi»  ad uscire. Corre tosto 
a chiamar Bebo, e, fatto impeto sopra Lorenzin o e sopra il di lui zio Alessandro Soderini, usciti 
insieme di casa, li ferisce mortalmente ambidue, dopo di che col compagno si ricovra prima dal 
conte Felice Collalto, e poscia dall’ambasciatore spagnuolo, il quale li tiene celati per molti giorni e 
finalmente li fa accompagnare per barca in luogo sicuro. Noi abbiamo tratto questo racconto dalla 
relazione che del suo operato scrisse al duca Cosimo lo stesso Bibboni, relazione pubblicata dal cav. 
Carlo Morbio in appendice al volume VI delle sue «Storie dei  Municipi Italiani»,  e pubblicata con 
più esattezza dal Cantù nelle sue «Spigolature negli Archivi Toscani».  Il Segni («Storie 
Fiorentine»)  aggiunge che al momento dell’uccisione di Lorenzo accorse in «Campo di San Polo»  
la madre e fu in tempo di raccoglie rne l’estremo respiro. Altri ci regalarono le notizie di tutti gli 
onori, e di tutte le ricompense largheggiate dal duca Cosimo agli assassini. I cronisti veneziani in 
quella vece tacciono di tutto, forse perché la Repubblica, per un riguardo al duca Cosim o, oppure 
all’ambasciatore spagnuolo, voleva chiudere un occhio, e far sì che fosse posta in dimenticanza 
l’avventura.  
In bocca del «Rio di S. Polo»,  in «Canal Grande»,  annegaronsi la notte del 9 settembre 1642 il 
patrizio Renier Foscarini q. Pietro q. Ren ier e Bianca Giunta, di lui moglie, a cagione di fierissimo 
vento che rovesciò la gondola ove si trovavano.  
Lungo il «Campo di S. Polo»  correva una volta un rivo che venne interrato nel secolo trascorso. 
Ricorda il codice Cicogna 264 in data 21 giugno 1761 : «In Campo S. Polo atterrarono il canale e 
disfecero li muri ch’erano d’intorno al d.to, e così fecero il campo assai spaccioso».  
Chiuderemo col notare che in «Campo S. Polo»,  al N. A. 2172, abitava Adriano Balbi, lustro e 
decoro della moderna scienza geo grafica. Una lapide, posta per cura municipale, ne indica la casa.  
S  indice  
S. Pròvolo (Salizzada, Ponte, Rio, Campiello, Campo, Calle).  
La chiesa di S. Procolo, volgarmente «S. Provolo»,  si crede fondat a dai Partecipazi nell’anno 809, 
ovvero 814. Era sotto il juspatronato delle monache di S. Zaccaria, le quali, per propria maggiore 
tranquillità, vi avevano trasferito nell’830, o, come altri vogliono, nel 1107, la cura delle anime, 
delegandovi due cappell ani. L’incendio del 1105, fra le altre chiese, divorossi anche questa. Ebbe 
qualche ristauro nel 1389, e nel 1646 si rifabbricò di pianta. Nel 1808 venne chiusa, e nel 1814 
ridotta a privata abitazione, recante oggidì il N. A. 4704.  
Pell’edificazione in pi etra del «Ponte di S. Provolo»  vedi Rasse  (Calle delle).  
Presso questo ponte, sul prospetto d’un casamento, che attualmente porta i N. A. 4620 -4625, e che 
era di proprietà dei Michiel da S. Angelo, scorgesi un’immagine in marmo d i M. V. con sottoposta 
iscrizione, donde s’impara che Antonio Visetti fece quel lavoro al momento della rifabbrica dello 
stabile, avvenuta nel 1737 dopo un grande incendio. Esso avvenne il 12 luglio 1735, ed avendo 
incominciato nella casa d’Antonio Biondin i «droghier»  di faccia la «Calle delle Rasse»,  consunse 
in breve tutti i fabbricati vicini.  
Nell’antica parrocchia di «S. Provolo»  abitava G. Giacomo Caroldo, secretario dei X e scrittore 
d’una cronaca veneta. Egli sostenne varie ambascerie, e dall’imperat ore Massimiliano venne creato 
cavaliere e conte palatino. Morì circa al 1539.  
Vi abitavano pure nel 1564 i due fratelli musaicisti Francesco e Valerio Zuccato in una casa delle 
monache di S. Zaccaria. Esse pure in quell’anno appigionavano una casa nella me desima parrocchia 
a Paolo Ramusio, letterato, nipote di quell’altro Paolo Ramusio, celebre giureconsulto ariminese, 
che il primo trapiantò la famiglia a Venezia nel 1458, e nel 1503 persuase Pandolfo Malatesta a 
cedere Rimini alla Repubblica, onde fu regal ato di 600 campi non lungi da Cittadella, ove tuttora 
havvi una situazione detta corrottamente la «Ramusa».  
In parrocchia di S. Provolo fece pure il proprio testamento il 4 giugno 1590, in atti Antonio de 
Cavaneis, Apollonio Massa, celebre medico veneziano , nipote di Nicolò, da noi altrove 
rammentato.  
S  indice  
S. Rocco (Salizzada, Campo, Sottoportico, Campiello).  
La chiesa di S. Rocco s’incominciò nel 1489 sul disegno di mastro Buono, e nel 1508 si compì,  e fu 
solennemente consacrata da Alerio, vescovo di Chisamo. Minacciando però di cadere, fu riedificata 
quasi del tutto nel 1725, per opera dello Scalfarotto, a cui s’ingiunse di conservare le tre cupole 
superiori, innalzate da m. Buono. La facciata doveva  sorgere sul modello di Giorgio Fossati, ma 
invece venne eseguita sopra quello di Bernardino Maccaruzzi dal 1765 al 1771.  
Avendo attribuito la Repubblica all’intercessione di S. Rocco la liberazione della peste che negli 
anni 1575 -1576 afflisse Venezia, de cretò che il giorno di questo santo fosse dichiarato festivo, e che 
la di lui chiesa venisse in tal giorno visitata dal doge coll’accompagnamento della Signoria, del 
Senato e del corpo diplomatico. Le principali cariche della confraternita chiamate «la ban ca», erano 
destinate ad accogliere i visitatori. Il Guardian Grande presentava al doge un mazzetto di fiori e gli 
si collocava d’accanto; il Sottoguardiano ne presentava uno pure agli ambasciatori ed alla Signoria, 
mentre altri confratelli ne dispensavano al seguito. Entrato il doge in chiesa ed approssimatosi 
all’altare maggiore, il cappellano della confraternita aveva il privilegio di celebrare la messa, 
mentre in tutte le altre occasioni tale diritto spettava al cappellano ducale. Terminata la messa, i 
serventi portavano sopra argentei bacini candele di cera in copia, che venivano ad ognuno 
distribuite, cominciando dal doge. Di là questi passava con la comitiva in una sala della 
confraternita per adorarvi le sante reliquie, e finalmente dopo aver diretto al Guardian Grande 
cortesi parole, se ne partiva e, fatta breve visita alla prossima chiesa dei Frari, rimontava nei suoi 
«peatoni»  dorati, restituendosi al palazzo ducale.  
S. Rocco (Sottoportico)  a S. Stin.  
Da alcune case che, come dice il Dezan, e come scorgesi dallo stemma scolpito sul muro, 
appartenevano all’arciconfraternita di S. Rocco. Essa ne aveva comperate 14 il 19 aprile 1532 al 
prezzo di 1100 ducati dal «Mag.co Andrea Diedo»,  ed era obbligata di levare dagli affitti delle 
medesime ducati 20 per  maritare due donzelle, secondo la disposizione di «Marchiò de Zuane».  
Poscia il 16 gennaio 1534 M. V. ne comperò altre 4 dalle «NN. DD. Maria e Daria Balbi q. 
Francesco»,  spendendo 600 ducati del lascito di «Z. Antonio dal Orese».  Queste case vennero 
rifabbricate dalla scuola nel 1745, comperando un’altra casa dal N. U. «Polo Michiel Morosini».  
L’arciconfraternita di S. Rocco possedeva pure parecchi stabili in parrocchia dell’Angelo Raffaele 
per avviarsi a S. Maria Maggiore, i quali da principio si davano «amore Dei»  ai confratelli poveri, 
ed in seguito s’affittavano. Erano stati eretti sopra 520 passi di terreno, acquistati nel 1511 dal «N. 
U. Alvise Pisani» , e sopra altri passi 35 acquistati dalla ditta medesima nel 1536 coll’impiego di 832 
ducati. Perciò  anche in questa situazione esisteva, come leggesi sulla muraglia, una «Corte S. 
Rocco» , attualmente ridotta ad orto. Tuttora sopra la prossima «Fondamenta dei Cereri»  havvi 
un’iscrizione del 1709, trasportata dalla corte suddetta, con cui vi si proibivano  le caccie dei tori.  
Dell’arciconfraternita di San Rocco parleremo altrove. Vedi Scuola  (Calle a fianco ecc.) a S. 
Rocco.  
S  indice  
S. Samuele (Salizzada, Campo, Piscina, Traghe tto).  
La chiesa di S. Samuele, sacra nei primordii anche a S. Matteo, sorse nell’anno 1000 per opera della 
famiglia Boldù. Tanto dopo l’incendio del 1105, quanto dopo quello del 1107, ebbe una rifabbrica. 
Dopo sei secoli, minacciando rovina, tornò ad esse re rifatta quasi di pianta nel 1683. Era 
parrocchiale, ma nel 1810 fu convertita ad oratorio sacramentale della chiesa di S. Stefano.  
Circa la «Piscina di S. Samuel» sorse una questione nel 1290 fra Marco e Tomaso Bando ed i vicini, 
pretendendo gli uni che  fosse di loro privata ragione e gli altri che fosse pubblica. La vinsero i 
secondi. Vedi «Cod. Pub.»  
Leggiamo nelle «Raspe»  che un’ «Orsa»,  moglie d’uno «Zanin Diedo»,  essendo partito il di lei 
marito per Corfù, fece bottino di quanto eravi in casa e, abba ndonati i propri figli, riparò dal 
pievano di S. Samuele, Francesco Carello, col quale commise adulterio. Perciò venne condannata il 
27 luglio 1389 a finir la vita in prigione, ma poscia l’8 aprile 1393 ottenne in grazia la libertà. Di 
questo pievano Franc esco Carello parla un’altra sentenza del 6 settembre 1391 colla quale 
condannossi a due anni di carcere ed a perdere la dote Lucia, moglie del N. U. Marco Barbarigo q. 
Maffeo, perché, scoperta adultera del Carello, aveva dato un addio alle soglie maritali.  
Prescrive una legge del 20 marzo 1468 che, succedendo varie risse a mano armata, «in la contrada 
di S. Samuel su la strada maistra che va a dretura da S. Samuel a S. Stephano, e ciò dipendendo da 
quelle meretrixi, le qual non sono contente de star dentro in el suo luogo consueto antigamente, ma 
sono vegnude ad habitar in alcune case su la dicta calle maistra» , prescrive, diciamo, essa legge, 
sotto pena «de lire diexe e scuriade venticinque»,  che dette meretrici non potessero abitare, o 
giammai fermarsi ins ieme, o con qualche uomo,  «comenzando da la testa della calle stricta va la 
chiesa de S. Samuel fin al spicier de S. Stephano». Il luogo, ove a San Samuele le meretrici avevano 
postribolo, era la calle poscia detta «delle Muneghette»,  postribolo che di là fu rimosso nel 1483, 
per concessione fatta alla Scuola di San Rocco.  
La parrocchia di S. Samuele è celebre per le memorie di varii artisti. In essa, secondo il Cadorin, 
soggiornò l’architetto Bartolammeo Buono II, e nello stabile medesimo Tiziano Vecellio tenne i 
modelli delle proprie pitture. V’abitavano nel 1521 gli scultori Giulio, Tullio ed Antonio Lombardo. 
Vi nacque nel 1555 Modesta da Pozzo, letterata veneziana. Sante Lombardo vi morì il 16 maggio 
1560. Vi tenevano soggiorno nel 1580 Girolamo Campagn a, e nel 1583 Paolo Caliari, detto il 
«Veronese»,  in una casa dei cognati Lorenzo Zecchini e Giulio Girardi. Paolo vi cessò di vivere il 
19 aprile 1588 per febbre acuta, presa nell’intervenire la seconda festa di Pasqua ad una solenne 
processione. In parro cchia di San Samuele cessarono pure di vivere Benedetto Caliari, fratello di 
Paolo, Carlo e Gabriele suoi figli, nonché Giuseppe, figlio di Gabriele, pittori tutti, l’ultimo dei 
quali, per attestato del Ridolfi, conservava nella sua abitazione di S. Samuel e i dipinti dei propri 
ascendenti. V’abitava nel 1630, e precisamente nella «Salizzada»,  il pittore Girolamo Pilotto q. 
Andrea seguace del Palma. Vi morì Carlo Ridolfi pittore, e biografo dei pittori. Abbiamo nei 
necrologi sanitari: «5 settembre 1658: Il s ig. Cavalier Carlo Ridolfi d’anni 64 amalato giorni 19 da 
febre dopia terzana contin.te medico Alberici, fa sepelir sua consorte - S. Samuel» . Egli fu sepolto 
in S. Stefano. Aveva fatto testamento in atti Giorgio Stefani fino dal 1° aprile 1657. Nella mede sima 
parrocchia finalmente chiuse i suoi giorni il 18 ottobre 1687 il pittore Pietro Liberi, che colà si 
aveva fatto erigere quel palazzo oggidì conosciuto sotto il nome di Morolin.  
A S. Samuele vide la luce il famigerato Giacomo Casanova, il quale, fuggit o dai «Piombi»,  in cui 
era stato rinchiuso il 25 luglio 1755, scrisse in Boemia nel 1787 il libro intitolato: «Histoire de ma 
fuite des Prisons de la République de Venise qu’on appelle les Plombs». Vedi anche i «Mémoires 
de Jacques Casanova de Seingalt», da lui composti.  
S  indice  
S. Scolastica (Corte)  ai SS. Filippo e Giacomo.  
Sorgeva qui presso un’antica chiesa sacra a S. Scolastica, fondata dai Cacodrizzi, che bruciò, 
secondo il Dandolo, nel 1105, ma po scia venne rifabbricata, e sottoposta ai monaci di S. Felice 
d’Ammiana. Essa formava parte del monastero dei SS. Filippo e Giacomo, ed ignorasi quando fosse 
distrutta. Sopra la sua area edificossi in seguito un piccolo oratorio sacro alla medesima Santa, c he 
nemmen esso al presente sussiste.  
S  indice  
S. Sebastiano (Ponte, Rio, Campazzo).  
Fra’ Angelo di Corsica ascritto alla Congregazione di San Girolamo, fondata dal beato Pietro 
Gambacorti da Pisa, venne poco dopo il 1393 con alquanti suoi compagni da Rimini a Venezia, e 
fabbricò nel sito di cui ora si favella un ospizio. Nel 1396 vi sorse accanto un oratorio sotto il titolo 
di «S. Maria piena di grazia e di giustizia»,  a merito specialmente di fra’ Giovan ni da Ravenna, e 
del sacerdote Leonardo Pisani, nobile veneto. Nel 1455 l’oratorio trasformossi in una chiesa più 
ampia, dedicata al martire S. Sebastiano, la quale ebbe il suo compimento nel 1468. Nel 1470 i 
padri istituirono anche una scuola sotto l’invo cazione del medesimo santo. La chiesa attuale però 
non incominciossi che nel 1506 con disegno dello Scarpagnino, e venne terminata nel 1548, e 
consecrata nel 1562 da G. Francesco dei Rossi, vescovo di Aura, od Auria, in Tracia. Nei primi anni 
del secolo pr esente si concentrarono nel convento di S. Sebastiano i padri della Vittoria di Verona, e 
la chiesa ufficiossi da regolari fino al 1810, in cui, soppressa del tutto la Congregazione, divenne 
succursale dei SS. Gervasio e Protasio. Il convento venne in segu ito in gran parte demolito, ma nel 
1851 ebbe una rifabbrica per introdurvi la sezione femminile dell’Istituto Manin, sotto la direzione 
delle Figlie di S. Giuseppe.  
Qui, secondo la tradizione, visse per alcun tempo prigione Paolo Caliari, detto il «Verones e», chi 
narra per aver offeso un potente, chi per aver ucciso un insultatore, chi per altra cagione. La storia 
però non offre alcun documento in proposito. Sappiamo soltanto che il «Veronese»  decorò 
copiosamente col proprio pennello la chiesa di S. Sebasti ano, e che, venuto a morte, in essa ebbe la 
tomba.  
Racconta il Codice 80, Classe XI della Marciana: «1615 feb. S. Pietro Vitturi, q. s. Z. Batta, fu di 
notte a S. Sebastiano, mentre se ne andava a casa, con un’archibugiata ucciso, et fu detto esser 
stato u n suo prete di casa» . Il fatto è raccontato dal Codice 481, Classe VII, colle seguenti varianti: 
«1614. Pietro Vetturi, q. Z. Batta, amazzato di notte a S. Bastian con sospetto che fosse partecipe 
Cat.a Marcello sua moglie».  
S  indice  
S. Severo (Ponte, Rio, Fondamenta, Campo).  
La chiesa di S. Severo vuolsi eretta dalla famiglia Partecipazia nell’820. Era sotto la dipendenza 
delle monache di S. Lorenzo ed indarno più fiate tentò di emanciparsi. Divorata dal le fiamme nel 
1105, fu riedificata e più tardi ristaurata. Ufficiavasi da 4 cappellani, i quali aveano cura delle anime 
uno per settimana. Nel 1808 venne chiusa; servì per qualche tempo a ricovero dei lavoranti della 
Casa d’Industria di S. Lorenzo, e posci a ad officina di falegname. Finalmente nel 1829 atterrossi, e 
sopra la sua area si eressero le carceri politiche.  
Assai nominata nell’antiche carte è la «Battuta di S. Severo»,  che, secondo alcuni, prese il nome dal 
battere che facevano le onde sopra un ar gine vicino, ma, secondo altri, dal concorso del popolo 
solito a frequentare questo sito per portarsi ai mercati di Olivòlo o Castello, essendo un tempo 
stretta ed incomoda la «Riva degli Schiavoni».  
Narrano le cronache che presso la chiesa di S. Severo ri tirossi, colla moglie, Giustiniano, figlio del 
doge Angelo Partecipazio, reduce da Costantinopoli, quando, sdegnato col padre, che aveva eletto 
per compagno al trono il figlio minore, non volle abitare nella ducale residenza.  
Parlando il Magno del celebre incendio del 1105, dice che esso ebbe origine nella «caxa de cha 
Zancani da S. Severo, et brusò la contrà, andò a S. Lorenzo et passò a S. Provolo, et a sancta M. 
Formosa brusando, et scorse a S. Zuane Nuovo, a S. Zulian e S. Basso atorno la piaza fino a S . 
Zeminian, a S. Moisè, a S. Maria Zobenigo, dove per il gran vento passò il Canal le falive, et empiò 
fuoco a S. Gregorio, a santa Agnese, a S. Trovaso, a S. Barnaba, a S. Basegio, passò a S. Rafael, a 
S. Nicolò dei Mendigoli, et anchor da S. Maria Zobeni go, scorse a S. Moritio, a S. Paternian, a S. 
Lucha, S. Vidal, S. Samuel, in modo che, a parte a parte, si bruzò una gran parte de Venetia».  
In parrocchia di S. Severo abitava (come da lapide posta recentemente presso il Ponte) Marino 
Sanudo «Torsello»,  storico e viaggiatore insigne del secolo XIV.  
In parrocchia di S. Severo eravi pure la casa dell’architetto Calendario nella quale venne arrestato, 
avendosi reso complice del doge Marin Faliero.  
Per una singolare coincidenza poi abitava nella medesima parroc chia la vedova del Falier. Ciò è 
provato dall’estimo del 1379, e dal testamento della Falier, fatto il 14 ottobre 1384, e consegnato il 
18 marzo 1385 al notajo Pietro Spirito. Esso incomincia: «Io Aluyca Falier de qua indriedo 
dogaressa de Venexia, relicta  de misser Marin Falier de qua indriedo doxe de Venexia, nasuda dal 
nobel homo misser Nicolò Gradenigo, al presente abitatrise in la contrada di S. Severo»  ecc. 
Questo testamento (donde apprendiamo che la Falier non era uscita, come fin qui si stimava, da casa 
Contarini, ma da casa Gradenigo) è quello che credesi ritenuto valido e pubblicato, poiché gli 
«Avogadori di Comun»,  a petizione di Giorgio Giustinian, e di Nicolò Contarini, che si dichiararono 
danneggiati, annullarono un altro testamento posteriore,  che la Falier, già scema di mente, aveva 
consegnato nel 1387 al notajo Leone, quantunque i medesimi Giustinian e Contarini avessero 
tentato di far annullare eziandio il testamento dello Spirito, e di far dichiarare valido soltanto un 
altro testamento ante riore del notajo Guglielmo de Chiarutis. Vedi quanto scrisse il ch. 
commendatore Bartolomeo Cecchetti nel Vol. I dell’ «Archivio Veneto».  Qui aggiungiamo che nel 
codice della raccolta Cicogna 2929, intitolato: «Registro di testamenti che si conservavano nel la 
Cancelleria Inferiore»,  se ne trova registrato uno di «D. Alvisa Falier Ser.ma Dogaressa»  in atti di 
Pietro Grifon coll’anno 1394.  
In «Campo di S. Severo»  sorge palazzo Priuli, fondato da Giovanni Priuli q. Costantino q. Lorenzo, 
morto nel 1456. Questo palazzo era decorato da molte pitture di Giacomo Palma «il vecchio»,  che, 
secondo il Sansovino, v’abitò lungamente, favorito, com’era, dalla nobile famiglia proprietaria.  
In esso esisteva un simulacro di tutto tondo, rappresentante la Vergine col bambino i n braccio, 
seduta sopra una cattedra avente sulla spalliera due angeli collo stemma Priuli nel mezzo. Questo 
simulacro venne disegnato dal Grevembroch nelle sue «Varie Venete Curiosità sacre e profane»,  
ora nel Civico Museo.  
In parrocchia di S. Severo morì  Francesco Alunno da Ferrara, matematico, provvigionato dalla 
Veneta Signoria, ed autore della «Fabbrica del mondo»,  nonché d’altre opere. Leggesi nei 
Necrologi Sanitarii: «1556. XI novembre. M. Prè Francesco Alunno dalla Scuola della Procuratia 
provvision ato, ammalato di febre, in nota ai 2 di ottobre - S. Severo».  L’Alunno abitava in una casa 
delle monache di S. Lorenzo, che esse gli aveano dato a pigione il 12 ottobre 1553 per annui ducati 
venti.  
In parrocchia di S. Severo, ove stanziava, pagò il tributo  alla natura, il 17 febbraio 1585 M. V., Gio 
Batta. Peranda, filosofo e medico insigne. Eccone l’annotazione mortuaria: «Addì 17 feb. 1585. 
L’ecc.te M. Gio Batta. Peranda fisico da sette ferite già g.ni 22, d’anni 52 - S. Severo».  Egli 
veramente aveva ripo rtato tali ferite la sera del 22 gennaio 1585 M. V. mentre ritornava dalla visita 
d’un ammalato, al «Ponte della Madonna di S. Lorenzo»  (ora dei «Greci» ) per opera di Alvise 
Foscarini q. Nicolò, che il 29 del mese medesimo venne bandito da Venezia. La mogl ie Laura 
Foscarini eresse al Peranda un monumento in chiesa del SS. Sepolcro, con busto, opera del Vittoria, 
oggidì trasportato nel chiostro del Seminario della Salute.  
Vi morì pochi anni dopo Giuseppe Zarlino, maestro della Cappella di S. Marco, in un’alt ra casa 
delle monache di S. Lorenzo: «Adì 4 febraro 1590. è morto il R.do M.o p. Isepo Zarlin capelan de 
S. Severo, de età d’anni 69, ammalato de mal de gotta et catarro da tre mesi» . Ed in margine: «M. 
de Cap. de S. Marco»  (Necrologio parrocchiale). Lo Za rlino, nato a Chioggia nel 1517, passò nel 
1531 a Venezia, ove percorse la carriera ecclesiastica. Discepolo dell’insigne Adriano Willaert, 
venne eletto nel 1565 a maestro della Cappella di S. Marco. Presiedeva ai concerti musicali che si 
davano in casa de l Tintoretto, e Marietta, figliuola del Tintoretto, ne studiava ed eseguiva le 
composizioni. Il Caffi lo chiama «Apostolo della Musica».  Se ne trova il testamento fra quelli rogati 
dal notajo Nicolò Doglioni, in data 3 febbrajo 1589 M. V.  
In capo della «Fondamenta S. Severo»,  e precisamente nel palazzo al N. A. 5136, nacque nel 22 
aprile 1610 il veneto patrizio Pietro Vito Ottobuono, che nel 6 ottobre 1689 venne assunto al soglio 
pontificio, e che morì nel 1° febbraio 1691. Di tutto ciò esiste tuttora una m emoria incisa in pietra 
nera, a caratteri d’oro, in una stanza. Marco, padre del pontefice, unitamente ai propri fratelli Pietro 
ed Antonio, aveva comperato questo palazzo, con istrumento 23 giugno 1597, in atti Fabrizio 
Beaziano, da Troilo e Sertorio frat elli Altan, fabbricatori e negozianti di panni, i quali poco tempo 
prima, con istrumento 11 agosto 1594, in atti Federico e Giovanni Figolino, l’avevano acquistato 
dalla famiglia Donà, a cui, fino da tempi antichi, apparteneva, come poteva scorgersi dai du e scudi 
gentilizi, fiancheggianti il bassorilievo della porta, che ora sono scarpellati, ma che rappresentavano 
lo stemma Donà, e che si scorgono incisi nelle  «Curiosità»  del Grevembroch, da noi altrove citate. 
L’edificio di cui trattiamo fu la sera del 2 settembre 1726, sì nell’interno che all’esterno, 
splendidamente illuminato per ordine del cardinale Pietro Ottobuoni, pronipote di papa Alessandro 
VIII, che, venuto a Venezia, fece cantare una Pastorale nel sottoposto «Rio di S. Severo».  Estinta la 
famigli a Ottobuono, passò in varie altre ditte, e negli ultimi tempi era posseduto dalla chiesa di S. 
Zaccaria.  
In questo palazzo morì il 5 marzo 1772 Giovanni Colombo Cancellier Grande.  
In contrada di S. Severo, per ultimo, cessò di vivere Vincenzo Scamozzi il 7  agosto 1616. Egli nel 
principio del suo testamento disse di farlo «nel letto, in casa di mia abitazione, in contrà di S. 
Severo».  
S  indice  
S. Silvestro (Parrocchia, Campo, Rio Terrà, Fondamenta ora Rio T errà, Sottoportico, Traghetto).  
Il leggersi che Vittore, figlio del doge Orso I Partecipazio, salito nell’884 al patriarcato di Grado, 
era sacerdote di S. Silvestro, dà a divedere che questa chiesa esisteva anche prima di quell’epoca. 
Essa, giusta il Sans ovino, venne fondata dalla famiglia Giulia, ossia Andrearda, e con altre chiese 
filiali obbediva ai patriarchi di Grado, i quali posero la loro sede in un prossimo palazzo quando nel 
secolo XII furono costretti, pell’insalubrità dell’aere, e lo scemamento degli abitanti, ad 
abbandonare Grado, e ricoverarsi a Venezia. La chiesa di S. Silvestro si rifabbricò, come scrive il 
Cornaro, nel 1422, e nel 1485 vi si incorporò il prossimo oratorio degli Ognissanti, consecrato nel 
1177 da papa Alessandro III. Ebbe un altro ristauro nel secolo XVII, senonché, minacciando 
nuovamente di cadere, fu quasi rialzata di pianta dal 1837 al 1843 sul disegno degli architetti Santi e 
Meduna, riaprendosi il 24 decembre di quest’ultimo anno.  
Benché manchino documenti intorno all’ist ituzione della parrocchia, essa è certo molto antica, e 
forse contemporanea alla chiesa. Nel 1810 si allargò la sua periferia, aggiungendovi i circondarii di 
S. Giovanni Elemosinario e di S. Matteo con parte di quelli di S. Apollinare e di S. Cassiano.  
A S. Silvestro abitava quel Vendrame, o Beltrame, pellicciajo, che scoprì la congiura di Marin 
Faliero, ma che poscia, credendo d’essere male rimunerato, uscì in sediziose parole, ed in minacce 
contro il governo. Egli perciò venne confinato per anni 10 a Ragu si, ma fuggitosi in Ungheria, vi 
ritrovò la morte per mano, dicesi, d’alcuni complici di Marin Faliero che colà si ritrovavano.  
Il palazzo dei Patriarchi di Grado, più sopra accennato, sorgeva presso il «Sottoportico di S. 
Silvestro» verso «Canal Grande».  La precisa situazione di questo palazzo, ove abitò il Carmagnola 
prima che gli fosse donato il palazzo Leon a S. Eustachio, ci viene additata da una proposta fatta nel 
1321 dai Capisestieri per iscavare il rivo, ora interrato, di S. Silvestro, ove è detto che esso faceva 
capo in «Canal Grande fra il Fontico del Frumento ed il Patriarcato».  
In una casa sita in «Campo di S. Silvestro»  abitava il celebre pittore Giorgio Barbarelli, detto il 
Giorgione. Per attestato del Ridolfi, egli dipinse il prospetto di que sta sua casa con alcuni affreschi, 
ora perduti. E qui ci ricrediamo di quanto, sulla fede di altri scrittori, abbiamo detto nelle due prime 
edizioni delle «Curiosità Veneziane»,  che Giorgione cioè abitasse nel palazzo Valier di faccia la 
porta maggiore del la chiesa di S. Silvestro, e che di lui sieno gli affreschi dei quali tuttora rimane 
qualche traccia sulle muraglie, mentre, come c’insegna il Boschini, essi furono opera di Taddeo 
Longhi.  
Il Giorgione nacque nel 1478 a Castelfranco nella Trevigiana, e rec atosi giovanetto a Venezia fu 
discepolo di Giovanni Bellino, condiscepolo di Tiziano, e maestro di Giovanni Antonio Regillo da 
Pordenone. Essendo ancora in fresca età, morì nel 1511 per sifilide contratta da una Cecilia sua 
amica, o, come altri dicono, pel  dolore che l’amica medesima gli fosse stata rapita dal di lui scolaro 
Morto da Feltre. Tanto questa donna preoccupavalo, da ritrarla, come è fama, nella Vergine posta in 
mezzo della stupenda palina eseguita per Castelfranco, e da scrivere un giorno dietro  la tavola 
mentre stava dipingendo:  
Cara Cecilia  
Vieni, t’affretta  
Il tuo t’aspetta  
Giorgio Barbarella  
Nacque in parrocchia di S. Silvestro il 16 aprile 1703 la poetessa Luisa Bergalli, moglie del conte 
Gasparo Gozzi.  
S  indice  
S. Simeone Grande (Parrocchia, Campo).  
La chiesa di S. Simeon Profeta appellasi volgarmente di «S. Simeon Grande»  per distinguerla 
dall’altra, poco lontana, dedicata ai SS. Simeone e Giuda Apostoli, la quale anticamente era di più 
piccola dimensione, e perciò prese il nome di «San Simeone Piccolo».  La chiesa di S. Simeone 
Profeta venne fabbricata nel 967 dalle famiglie Ghisi, Aoldo, e Briosi, ma ebbe nei tempi successivi 
più d’una rifabbrica. Avendosi in essa, durante il contagio del  1630, sepolto un appestato, il 
Magistrato alla Sanità condannò il parroco a ricoprire il vecchio pavimento con uno di nuovo. 
Questo però nel 1860 fu tolto, e ricomparve il pavimento antico co’ suoi sigilli sepolcrali. Quindi si 
diede mano ad un ristauro d ella chiesa medesima col rinnovarne il prospetto, che porta in fronte 
l’anno 1861. Per questa chiesa vedi l’opuscolo del Cappelletti col titolo: «La chiesa di S. Simeone 
Profeta. Venezia, Fontana, 1860» . La parrocchia, contemporanea alla fondazione della c hiesa, 
dilatossi nel 1810 con altre finitime contrade.  
In parrocchia di S. Simeone Profeta abitava quel Francesco Fontebon, o Fantebon, che, sebbene 
complice della congiura di Bajamonte Tiepolo, venne graziato. Non per questo egli cessò dallo 
sparlare cont ro il governo, dicendo che con 200 uomini gli bastava l’animo di prender la «Piazza», e 
che, se le cose si facessero due volte, s’avrebbero fatte bene. Soleva di più girare la notte chiedendo 
a quanti incontrava se fossero Guelfi o Ghibellini, ed alcuni, d a lui odiati, ammazzava. Giunse 
finalmente a tale da rompere la colonna d’infamia posta per ordine pubblico ove sorgevano le case 
di Bajamonte. Per tali colpe fu punito col taglio d’una mano, coll’accecamento e col bando.  
In «Campo di S. Simeon Grande»  havvi tuttora un ospizio per povere, fondato dal N. U. «Pietro 
Morosini»  fu di ser «Zuane».  Sul prospetto scorgesi lo stemma Morosini «dalla tressa»  con 
iscrizione.  
Nel supplemento 27 novembre 1621 al «Giornale delle Cose del Mondo avvenute negli anni 1621 -
1623» leggiamo: «Questa notte a S. Simeon Grande seguì grand’incendio, sendosi abbruggiate 6 
case di ragione del Capitolo di Santa Fosca ch’erano habitate da quei Tesseri di pani, sendosi 
abbrugiato un bambino di 5 anni».  
Ci rende istrutti il Gallicciolli ch e il 18 marzo 1795 cadde un pezzo di soffitto della chiesa di S. 
Simeone Grande, accoppando quasi la N. D. Lucrezia Cappello.  
S  indice  
S. Simeone Piccolo (Fondamenta, Campo).  
La ragione per cui la chiesa  dei SS. Simeone e Giuda Apostoli chiamossi di S. Simeon piccolo si 
spiegò colà ove si parlò di S. Simeon Profeta, soprannominato «Grande».  Essa sorse nel secolo IX a 
merito delle famiglie Aoldo e Brioso. Ebbe in seguito vari ristauri, come provarono tre p avimenti di 
forma e materia diverse, ritrovati allorquando nel 1718 si distrusse per rinnovarla dai fondamenti 
sul disegno di Giovanni Scalfarotto, che volle imitare il Panteon di Roma. La prima pietra della 
nuova fabbrica fu posta nel 1720, e n’ebbe gran merito il pievano G. Battista Molin, detto 
«Mamera»,  il quale, per coadiuvare all’intrapresa, fece un lotto, ad un «traro»  al bollettino, 
coll’estrazione di 14 grazie all’anno. Questi è probabilmente quel pievano di S. Simeon Piccolo, che 
il Fontana, nel s uo «Manuale ad uso del Forestiere in Venezia»,  credette inventore del pubblico 
lotto. La chiesa di S. Simeon Piccolo fu consecrata il 27 aprile 1738 ed era parrocchiale, ma nel 
1810 divenne sussidiaria di S. Simeone Profeta.  
Antichissime sono le memorie di  casa Foscari in parrocchia di S. Simeone Piccolo, ed anzi vuolsi 
che vi sia nato il doge Francesco. Certamente un palazzo Foscari di stile archiacuto, collo stemma 
sopra la porta della riva, esiste tuttora prossimo al Caffè dell’ «Altanella»  sul «Canal Gra nde».  Il 
palazzo però, che in questa parrocchia si conosce più comunemente sotto il nome di Foscari è 
quello sulla «Fondamenta» vicino alla «Calle Lunga».  Il Priuli lo dice fondato da Marco Foscari, 
fratello del doge, che morì nel 1467. Fu celebre per le v arie feste che, secondo il Sanudo, vi si 
celebrarono, in occasione delle quali soleva unirsi, mediante un ponte di legno, la «Fondamenta di 
S. Simeon Piccolo» coll’opposta di «S. Lucia» . Ebbe poi una rifabbrica, e tuttora vi si scorgono sui 
muri esterni al cune tracce degli affreschi di Lattanzio Gambara, rappresentanti il Ratto delle Sabine 
ed altri fatti romani.  
Accanto al palazzo Foscari si scorge un’altra casa, ai N. A. 711, 712. Sopra la prima porta di questo 
edificio, sorto nel secolo XVI, venendo dall a così detta «Calle Lunga»,  leggesi la seguente 
iscrizione:  
has o lector aedes ex humili  
jamque collabente domo col - 
legio et fabricae divorum si - 
monis et judae a lucia adolda  
quondam legatas aere proprio  
victor spera in ampliorem hac  
quam vides formam re posuit.  
huiusce rei nolui te ignarum. vale.  
m d x x .  
Tale iscrizione è scolpita sopra un marmoreo cartello, tenuto da due figurine in abito talare, 
rappresentanti i due apostoli Simeone e Giuda, la prima delle quali ha presso un’arma gentilizia, 
consisten te in un uccello in mezzo ad una fascia, e la seconda una piccola nicchia, ora vuota. 
Dall’iscrizione apprendiamo come il fabbricato venne dato in dono da Lucia Adoldo alla chiesa dei 
Santi Simeone e Giuda, e come essendo esso cadente, venne riedificato in  forma più ampia da 
Vittore Spiera nel 1520.  
Di ambedue le nominate famiglie, che abitavano in questo circondario, parlano le cronache nostre. 
Gli Aoldi, Adoldi, ovvero Adoaldi, vennero dalla Grecia, ed ottennero il veneto patriziato. Erano 
padroni dell’is ola d’Andro, e di metà di quella delle Sercine, la qual metà Nicolò, ultimo della 
famiglia, vendette ai Michiel. Egli morì nel 1432, e nel 1481, in premio delle sue beneficenze, ebbe 
una memoria in chiesa dei SS. Simeone e Giuda, oppure, come altri voglion o, in quella di S. 
Simeone Profeta, alla fabbrica di ambedue le quali avevano concorso i di lui antenati. Lo stemma 
degli Adoldi consisteva appunto in quella fascia caricata da un uccello, che, come abbiamo detto, 
scorgesi scolpita presso la prima delle du e figurine rappresentanti gli apostoli Simeone e Giuda.  
Quanto alla famiglia Spera, o Spiera, essa era d’origine germanica, e quantunque non arrivasse agli 
onori del patriziato, tenne posto distinto nella cittadinanza. Il Vittor Spiera dell’epigrafe aveva 
contratto matrimonio con una figlia di G. Francesco Foscarini, e costrusse nel 1525 una tomba per 
sé e suoi in chiesa dei SS. Simeone e Giuda. Né dubitiamo che la nicchia vuota, prossima alla 
seconda delle due figurine rappresentanti gli Apostoli, sia la s ituazione ove un tempo esisteva lo 
stemma della di lui famiglia.  
Senza troppo soffermarci sopra il motto: In Deo Spera, visibile sopra un balcone di mezzo, veniamo 
ai distici seguenti onde è fregiata la terza porta:  
nutrices fuimus pueri et pia cura relict i 
qui vir mox nobis haec monumenta dedit.  
indole de illius spes nobis creverat ingens,  
hanc tamen excessit, nomen et inde tulit.  
nam quia spem vicit victor cognomine spera est.  
in nos, in divum templa benignus opum.  
proin quicunque legis nobis gratare, pol ique 
adscribas donis quae rata vota cadunt.  
Anche questi distici sono scolpiti sopra un cartello di marmo tenuto da due figurine di sesso 
femminile, l’una delle quali ha in mano un compasso, e l’altra un orologio a polvere. Potrebbe 
sembrare, a prima vista , che esse rappresentino due donne reali, a cui si dovesse l’educazione dello 
Spiera, ma gli strumenti che hanno seco le farebbero credere in quella vece due donne simboliche, e 
probabilmente le arti educative.  
Terminiamo col rammentare che, al basso dell’ ultimo pilastro della casa, verso la chiesa, stavano 
nuovamente scolpiti i due apostoli con un angelo nel mezzo, e che sulla cima della facciata 
torreggia tuttora una colomba con sotto le parole: Bonum Est In Deo Sperare allusive, al pari 
dell’altre: In De o Spera, al cognome della famiglia da cui venne rifabbricata la casa.  
Sulla «Fondamenta di S. Simeon Piccolo»  eravi la casa della famiglia Baldovino patrizia, un 
Simeone della quale entrò nella congiura del Tiepolo, ed un Francesco venne decapitato nel 141 2, 
perché aveva tramato di «tagliare a pezzi i cittadini del Consiglio».  Questa famiglia perciò venne 
privata per anni cento della patrizia nobiltà, comandandosi inoltre che la sua casa dovesse 
perpetuamente rimanere aperta di giorno e di notte coll’effigi e di S. Marco affissa sopra la porta.  
Sulla Fondamenta stessa, e precisamente nel palazzo al N. A. 561, poscia comperato dai Diedo, 
nacque il 3 gennaio 1731 M. V. l’ultimo celebre ammiraglio della Repubblica, Angelo Emo.  
Narra il Sanudo che il 16 ottobre 1 509 vennero citati a comparire innanzi la giustizia un figlio di 
Domenico Grimani, ed altri giovanotti perché, stando verso sera sulla «Fondamenta di Simeon 
Piccolo»,  fecero venire a riva una barca che passava per il Canal Grande, ove si trovavano alcune 
donne appartenenti alla famiglia Donà cittadinesca, e dopo aver gettato in acqua il barcaiuolo, 
abusarono delle medesime, rubando ad esse eziandio «certi tondini e robe».  
S  indice  
S. Sofia (Campo, Rio, Tra ghetto).  
Riporta il Gallicciolli, sulla autorità di cronache antiche, che fino dall’866 esisteva la chiesa di S. 
Sofia, edificata da un Giorgio Trilimpolo. Tuttavolta se ne attribuisce comunemente la fondazione 
alla famiglia Gussoni, unita ad un cotal Gio rgio Tribuno nel 1020, ovvero 1025. Questa chiesa ebbe 
due rifabbriche, la prima nel 1225, la seconda nel 1568, nonché un radicale ristauro nel 1698. Nel 
1810 fu chiusa, e nel 1836 rinnovata e riaperta a merito di G. Battista Rebellini ed altri divoti, sot to 
l’antico titolare di S. Sofia, ovvero la «Divina Speranza»,  benché sostengano alcuni che in origine 
fosse sacra in quella vece a S. Sofia vergine e martire. All’epoca del suo riaprimento il Fontana 
pubblicò una «Illustrazione storico -critica».  
Un Antoni o «cultrarius», figlio del pievano di S. Sofia Pietro Negro, rese madre Catterina Bedotolo, 
abbadessa del convento di S. Giacomo di Paludo. Egli perciò, con sentenza 29 aprile 1422, venne 
condannato a due anni di carcere, donde fuggito il 27 giugno seguent e, fu agli 8 di luglio bandito da 
tutto il dominio.  
Dalle Raspe dell’ «Avogaria di Comun»  s’apprende pure che il suddetto Pietro Negro, pievano di S. 
Sofia, perdette il 20 decembre 1436 la carica di pubblico notaio perché, ad istanza di Francesco 
Rizzotto, pievano di S. Maria Nuova, rogò e pubblicò un testamento supposto, donde appariva che 
una «Cristina de Sana»  aveva lasciato al Rizzotto tutte le sue facoltà.  
Né maggior onore recò al clero di S. Sofia un’avventura di Vito Pugliese, prete della chiesa 
sudde tta, accusato nel 1461 da una Lucia, moglie d’Agostino da Feltre lanaiuolo, d’averla voluta 
godere più volte a viva forza. Siccome però la cattivella aspettò che la tresca avesse durato quattro 
giorni prima di parlarne col marito e con un frate francescano , da cui venne consigliata di ricorrere 
alla curia patriarcale, così è lecito sospettare, come fece intravedere il reo, citato a scolparsi, che il 
consenso della donna non fosse mancato del tutto nel fatto, e che l’averle negata la chiesta mercede 
la sping esse, più che altro, a presentare l’accusa. Comunque siasi, prè Vito venne condannato, per 
sentenza 22 giugno 1461, al carcere in vita, la qual pena, un anno dopo, ad istanza del principe di 
Taranto, commutossi in bando perpetuo. Vedi alcuni Atti della Can celleria Patriarcale, raccolti nel 
codice 74, classe IX della Marciana.  
Il «Campo di S. Sofia»,  verso il Canal Grande, è fiancheggiato da una parte da un palazzo Foscari, 
archiacuto, che ha lo stemma di questa famiglia sulla facciata, ove nel 1520 abitava l’ambasciatore 
di Mantova, e dall’altra dal palazzo pure archiacuto Morosini, che nel 1582 ospitò Roberto Strozzi. 
Tale palazzo fu nel principio del secolo XVIII comperato dai Sagredo, e dai suoi poggiuoli 
Leopoldo II imperatore, ed altri principi, ammirar ono nel 1791 lo spettacolo della regata.  
In «Campo di S. Sofia»,  e precisamente in una delle case della cittadinesca famiglia Longin, lo 
stemma della quale, consistente in un albero, scorgevasi, prima delle recenti rifabbriche, sopra le 
muraglie, domicilia va un fabbro ferraio, abbastanza provveduto di mezzi di fortuna, che 
amoreggiava con una vedova, nativa di Mirano. Essendosi una volta costei recata a ritrovarlo, e 
vedendolo posto a letto, fece bollire al focolare, sotto pretesto di sentirsi dolori al ven tre, una 
pentola d’olio. Quando poi vide il suo drudo addormentato gli diede d’un coltello nel petto, ed 
avendosi egli risentito, gli gettò addosso l’olio bollente, terminando d’ammazzarlo con un colpo di 
candeliere sul capo. Allora portò via la borsa e du e sacchetti di monete dell’ucciso, ma non poté 
aprire la cassa ove stava racchiuso il più del denaro, per lo che, indispettita, fuggì dopo aver 
appiccato fuoco alla casa. Non si scoprì in quel momento la di lei reità, e fu solo, quando essa, per 
sospetto d ’altro ladrocinio, volle allontanarsi da Venezia, che tutto venne alla luce del giorno, 
laonde, dopo aver pienamente confessato, fu condannata il 28 gennaio 1505 M. V. ad essere 
condotta sopra una chiatta pel «Canal Grande»  a S. Croce, a smontare al Corpus  Domini, ed irsene 
per terra a S. Sofia, ove le venisse recisa la destra; a continuare finalmente il viaggio fino a S. 
Marco fra le colonne, per colà assoggettarsi alla mannaia del carnefice. Il suo corpo fu abbruciato, e 
la sua testa fu appesa ad una forc a nell’isola di S. Giorgio Maggiore.  
Presso la chiesa di S. Sofia, all’imboccare della «Calle Sporca»  o «Priuli»,  eravi, come dagli 
stemmi tuttora sussistenti, la Scuola dei Pittori sacra a S. Luca. I pittori avevano eretto lo stabile coi 
danari a tal uopo  lasciati dal pittore Vincenzo Catena nel 1532. Vedi S. Bartolomeo  (Merceria ecc.).  
La Mariegola della Scuola di «S. Cristoforo all’Orto»,  che va dal 1377 al 1546, fa testimonianza 
come il pittore Gentile da Fabriano, conf ratello di quel pio sodalizio, fosse domiciliato in parrocchia 
di S. Sofia. Gentile da Fabriano (città nella Marca d’Ancona) fece parecchi lavori in Roma sotto 
Martino V. Dipinse nel 1417 in Orvieto e nel 1422 e 1425 a Firenze. Venuto poscia a Venezia, 
lavorò, per commissione del Senato, nella sala del Maggior Consiglio il conflitto navale seguito fra 
il doge Ziani ed Ottone figlio di Federico imperatore, laonde ottenne annuale provvigione, vestendo 
la toga ad uso patrizio. Dicesi pure che in Venezia istrui sse nella pittura Jacopo Bellini, il quale, in 
memoria del maestro, pose il nome di Gentile ad un proprio figliuolo, riuscito poscia artista famoso. 
Finalmente, sentendosi già vecchio, il Fabrianese ritirossi in patria, ove morì.  
Curiosa è una determinazio ne della fraglia del «Traghetto di S. Sofia»,  presa nel 1355, per cui «de 
Nadal se debia far e dar pan benedetto a tuti li fradeli e soror di questa scola».  
S  indice  
S. Stae (Salizzada, Campo, Traghetto).   
Attribuiscono alcuni la fondazione della chiesa di S. Eustachio, volgarmente «S. Stae»,  alla famiglia 
Dal Corno in epoca ignota. Il Savina nella sua cronaca la dice al contrario fondata dalle famiglie 
Tron, Giusto ed Adoaldo nel 966. Nulladimeno, come ri porta Flaminio Corner, la prima memoria 
che troviamo di questa chiesa data soltanto dall’anno 1290. La fabbrica attuale sorse nel 1678 sul 
disegno di Giovanni Grassi, e la facciata, che guarda il «Canal Grande»,  fu eretta nel 1709 a spese 
del doge Alvise M ocenigo, e per opera dell’architetto Domenico Rossi.  
La chiesa di S. Eustachio rimase parrocchiale fino ai primi anni di questo secolo, divenendo poscia 
oratorio dipendente da S. Cassiano.  
Sembra che anticamente due fossero i pozzi in «Campo di S. Eustacch io», poiché leggesi nei 
«Notatori»  del Gradenigo sotto il 3 ottobre 1771: «le due belle urne eguali, in altri tempi inservienti 
ad ornamento e comodo universale a due cisterne di acqua sul Campo di S. Eustachio, vengono 
trasportate nel cortile del moderno e famoso Ridotto giocoso a S. Moisè».  
In un palazzo posto sul «Canal Grande»  a S. Eustachio abitava il generale Francesco Carmagnola, 
che, caduto in sospetto d’aver tradito i Veneziani nelle guerre contro il duca di Milano, venne 
decapitato in «Piazzetta d i S. Marco»  fra le due colonne, il 5 maggio 1432. Questo palazzo 
apparteneva anticamente ai patrizi Lion, quindi ai Venier, e comperato nel 1415 dalla Repubblica, 
passò, per regalo, in proprietà di Pandolfo Malatesta. Nello stesso anno accolse nel proprio recinto il 
conte Jacopo di Murcia, figlio del re d’Aragona, e marito della regina Giovanna II di Napoli, 
nonché il conte di S. Polo che, col seguito di 40 inglesi, era avviato alla visita del S. Sepolcro. 
Tornato successivamente in comune, donossi nel 1427  al Carmagnola, appena giustiziato il quale, 
ospitò il marchese di Monferrato. Nel 1433 fu venduto dalla Repubblica ai Vitturi, cui apparteneva 
quando nel 1452 diede stanza all’imperatrice Leonora, venuta a Venezia coll’augusto consorte 
Federico III, ma ai  tempi del Barbaro apparteneva ai Giustinian. Talento ci spinse ad indagare quale 
si fosse il palazzo medesimo, e se attualmente ancora sussista. In tale argomento ci porse aiuto il 
Coronelli, che nelle sue «Singolarità di Venezia»  offre inciso sotto il no me di «palazzo Giustinian a 
S. Eustachio sul Canal Grande» quello che, per incendio patito, non conservava in questi ultimi 
anni che parte del prospetto del piano inferiore, e che oggidì è del tutto demolito, facendosi servire 
la sua area a giardino. Esso dai Giustinian, che lo rifabbricarono, era passato in progresso di tempo 
nei Contarini, e perciò palazzo Contarini veniva comunemente chiamato.  
In parrocchia di S. Eustachio abitava pure nel 1523 il pittore Giacomo Palma «il Vecchio»,  e nel 
1661 i pittori Pietro Bellotti e Pietro Ricchi. La casa, che quest’ultimo teneva a pigione dal N. U. 
Loredan, era situata precisamente nella «Salizzada».  
Nella stessa parrocchia nacque nel 1755 Giustina Renier Michiel, che scrisse le «Origini delle Feste 
Veneziane».  
In «Canal Grande»  a S. Eustachio annegossi nel 1636 Andrea Donà q. Domenico colla propria 
moglie Cecilia Polani, mentre di notte partivano dalla festa di ballo mascherata datasi in ca’ Pesaro.  
La contrada di «S. Stae»,  finalmente, è ricordata dal codice Cicogn a 264, intitolato «Memorie 
Venete»,  colla notizia che il 19 decembre 1760 s’appiccò fuoco ad una casa colà situata di ragione 
della famiglia Businello, ove abitava il principe Grillo, nonché coll’altra che il 25 novembre 1761, 
pell’elezione a cardinale di G. Molin vescovo di Brescia, si celebrarono feste con musica ed 
illuminazione sul campo.  
S  indice  
S. Stefano (Parrocchia, Campo, Campiello).   
Gli eremiti agostiniani, che fino dal 1264, ovvero 1274, aveva no comperato alcune case nella 
parrocchia di S. Angelo, fabbricarono colà un convento, ed una chiesa dedicati a S. Stefano 
protomartire, della quale nel 1294 si pose la prima pietra. Dopo ciò cessero la chiesa ed il convento 
di S. Anna di Castello, ove pri ma abitavano, alle monache benedettine. La chiesa di S. Stefano, di 
architettura tedesca, ebbe termine nel 1325, e, dopo la sua prima consecrazione, dovette essere 
riconciliata sei volte per ferimenti in essa commessi. La prima volta fu nel giorno di Pente coste 
dell’anno 1348, avendovi Girolamo Bonifazio ferito il N. U. Marco Basadonna; la seconda il 24 
maggio 1556; la terza il 15 aprile 1561; la quarta il 17 luglio 1567; la quinta il 17 maggio 1583; la 
sesta, finalmente, il 26 novembre 1594. Ebbe un ristau ro nel 1743.  
La parrocchia si fondò nel 1810 colle soppresse parrocchie di S. Vitale, S. Samuele, S. Maurizio, e 
con parte di quella, pur soppressa, di S. Michele Arcangelo (S. Angelo).  
Secondo la cronaca del Savina, avendo una saetta, la sera del 7 agosto  1585, abbruciato la cella del 
campanile di S. Stefano, che cadde, recando gran danno, sopra le case dei Malatini, oltre il rivo, si 
liquefecero tutte le campane, compresa quella dell’orologio, e la Signoria concesse ai frati, col patto 
però di avere il br onzo liquefatto, ed il soprappiù del prezzo, altre 4 campane, le quali erano per 
fondersi in Arsenale, e provenivano dall’Inghilterra, ove la regina Elisabetta aveva fatto abbattere le 
chiese ed i campanili cattolici. Quanto all’orologio, esso «venne accon cio di nuovo a spese degli 
avvocati della città di Ven.a li quali stanno per lo più in quelle contrade per essere vicini al 
palazzo, et erano privi d’una grande comodità non vedendo le hore, et fu mandato a farlo fare a 
Seravalle» . 
Il convento di S. Stefan o, dopo un altro incendio, successo nel 1530, venne ristaurato nel 1532 
sopra disegno del frate Gabriele da Venezia. Attualmente è sede del «Comando del Presidio e 
Fortezza»,  e degli uffizii del «Genio Militare».  Il chiostro, o cortile, di esso, che serve di pubblico 
transito, e sulle cui pareti si scorgono ancora alcune traccie degli affreschi operati dal Pordenone, 
sempre, come è fama, coll’armi a fianco per paura del rivale Tiziano, è celebre per memorie antiche 
e recenti. Imperciocché anticamente varii distinti uomini vi furono sepolti, fra cui Francesco 
Novello da Carrara, ultimo signore di Padova, fatto strozzare in carcere dalla Repubblica, co’ suoi 
due figli Jacopo e Francesco III, nel 1406. Ove fu sepolto era scritto, secondo il Curti: «Sepultura 
strenui Viri ser Francisci Novelli et Heredum S.»  Né mancava la credenza che il sepolcro del 
Novello fosse quello sopra cui scorgevasi la sigla |T \P| spiegata colle parole: «pro norma 
tyrannorum». Il Cicogna però vi scoprì invece la sigla commerciale del mer cadante Paolo Tinti. 
Quantunque poi riferiscano alcune cronache che Marsilio da Carrara, altro figlio di Francesco 
Novello, giustiziato pur esso, per ordine della Repubblica, il 23 marzo 1435, sia stato sepolto alla 
Giudecca nella chiesa dei SS. Biagio e C ataldo, apparirebbe che ciò avvenisse veramente in S. 
Stefano, avendo letto il Curti nel giornale della sacrestia dell’anno 1435 le seguenti annotazioni: 
«24 marti etc. Pro uno sepulto in claustro supras. Pro Dno. Marsilio de Carraria nihil — 27 ejusd. 
etc. Pro parte nostra de zona vendita Marsilii de Carraria etc. Et 6 aprilis. Pro parte nostra de 
vestimento vendito Marsilii de Carraria».  
Nel chiostro di S. Stefano fu pure sepolto lo scultore Tullio Lombardo. Così egli si espresse nel suo 
testamento, fatto  il 14 novembre 1532, in atti Angelo Canal: «El mio corpo vogio sia sepulto in 
linclaustro de s. Stefano in una mia archa che ho in casa fatta, qual archa sia messa alto o basso. 
Et lasso a detti frati per tal mio deposito diese duchati, sì che non me abbi a a tuor più denaro de 
diese duchati». Ricorda il Curti che la sepoltura del Lombardo portava la data del 17 novembre 
1532.  
Nel chiostro medesimo, in epoca moderna, ebbe stanza da studio l’altro scultore Antonio Canova 
ancor giovanetto, anzi resta memoria che qui, di 18 anni, scolpì in pietra tenera l’ «Orfeo».  
Altrove abbiamo parlato del rialto, un tempo cimitero, che sorge quasi di faccia la chiesa di S. 
Stefano, ove dicesi aver menato vita penitente Paolo da Campo di Catania, fiero corsaro. Vedi 
Nuovo  (Campiello).  
Venendo al «Campo S. Stefano»,  non possiamo tacere d’una solenne predica fattavi da un frate in 
senso della riforma, poiché leggesi nel Sanudo, sotto la data 25 febbraio 1520 M. V.: «Et sul campo 
S. Stefano fo predicato  per m. Andrea da Ferrara, qual ha gran concorso. Era il campo pien, e lui 
stava sul pozuolo della casa del Pontremolo, scrivan all’oficio dei dieci uffizii. El disse mal del 
papa et della corte Romana. Questo seguita la dottrina de fra Martin Luther, è in  Alemagna homo 
doctissimo, qual seguita S. Paolo, et è contrario al papa molto, il quale è stà per il papa 
scomunicato».  La casa del Pontremolo, o Bontremolo, situata in «Campo S. Stefano»,  al N. A. 
2953 -2956, era ricca un tempo di molte memorie. Sulla fac ciata, a destra del poggiuolo, leggevasi: 
Dicunt Susannam L. M. K. Martii, ed a sinistra: Perchè Percio’ MDXIII. Sopra la porta: Ome 
Agens Agit Propter Finem. Nell’interno ti colpiva gli occhi lo stemma Bontremolo, circondato dalle 
parole: Petrus Bontr. MD XV X Julii Diu Felix. Lo stemma medesimo si ripeteva sotto un balcone 
in mezzo alle due lettere P. B. Il pozzo della corte, unitamente agli stemmi Bontremolo e Molin, 
presentava l’iscrizione Petrus Bontremolus MDXV X Julii Coniug. Marpexie Moline. Finalmen te 
sulle scale eravi un’immagine della Beata Vergine, sotto cui: Petrus Bontremolus MDXXVI. F. 
Pietro Bontremolo, uscito da famiglia cittadinesca, venuta dalla Romagna, la quale fino dal 1211 
lasciò ricordo di sé sopra un sepolcro nella chiesa di S. Maria della Misericordia, e fino dal 1236 
apparteneva alla nostra cittadinanza, copriva la carica di «Scrivan all’Uffizio dei X Uffizii».  
Quantunque avesse sposato Adriana Negro, sposò in seguito suor Marpessia, figlia di Timoteo q. 
Tommaso Molin, tratta dal mon astero di S. Giovanni di Torcello, allegando che il suo primo 
matrimonio era stato dichiarato nullo dalla curia patriarcale per affinità. Perciò subì un processo, e 
nel 1513, come narra il Sanudo, venne anche posto in prigione, ma ben presto ne uscì, essen do stato 
ritenuto valido il di lui secondo legame, colla condanna però di pagare 200 ducati alla Negro. Da 
Marpessia Molin ebbe i figliuoli Giulia, Molina, che fu sposa di Marcantonio Dolfin, e Bontremola, 
che accasossi con Benedetto Boldù. Del resto, alcu ne delle iscrizioni di casa Bontremolo, come 
quella: Dicunt Susannam, oppure quella: Perchè Percio’, o sono capricciose, o si riferiscono a fatti 
noti soltanto a chi le fece scolpire. Imperciocché non crediamo d’abbracciare l’opinione del 
Cicogna, il quale  sospetta che quel Dicunt Susannam abbia qualche relazione colla prossima chiesa 
dei SS. Rocco e Margherita, fabbricata ove sorgeva anticamente un oratorio sacro a S. Susanna. 
Attualmente delle riportate antichità resta soltanto il pozzo cogli stemmi, e co ll’iscrizione, nonché 
l’immagine della Beata Vergine, però della sua iscrizione mancante. Fu nei passati ristauri che varie 
delle lapidi si trasportarono altrove, e lasciò scritto il Cicogna d’aver veduto nel 1852 quella del Diu 
Felix collo stemma Bontremo lo nel giardino Volpi a S. Barnaba.  
Tra le giostre fatte in «Campo S. Stefano»  va ricordata quella in cui oprò belle prove di valore 
l’infelice Antonio Castrioto, duca di Ferrandina, il 17 febbraio 1548 M. V., la domenica stessa nella 
quale venne ucciso in  una festa da ballo a Murano. Lasciamo le parole al cronista Agostino: «Nel 
detto millesimo»  (1548) «ai 17 febbraro, in giorno di Domenica, si fece una bella e superbissima 
festa sopra il Campo di S. Stefano di giostre e bagordi, e furono ms. Alvise Pisani , vescovo di 
Padova, l’abate Bibiena Fiorentino, et il duca di Ferrandina, figliuolo che fu del marchese della 
Tripalda, il quale è disceso per linea retta dal signor Giorgio di Scanderbech, et era valoroso 
cavaliero nel giostrare, et era amico e capitano dell’imperatore Carlo V, il quale, finita la festa 
sopra il Campo di S. Stefano, nella quale fece cose meravigliose e degne d’ogni illustre cavaliere, 
sì nel giostrare, come negli ornamenti di maschere, con trar ovi pieni di acqua rosata e moscata 
alle fin estre, dove vi era concorso un grandissimo numero di gentildonne per vedere questi 
torneamenti, andò la sera medesima a Murano con il vescovo di Padova, ch’era de ca’ Veniero 
Sanguinei»  (Marco conte di Sanguinetto) «dove si faceva una bellissima festa, e p er causa d’havere 
invitato una gentildonna, nominata Modesta Veniero»  (Modesta Michiel, moglie di Daniele 
Veniero) «venne a romore, sendo egli mascherato, con ms. Marco Giustinian e ms. Zorzi Contarini, 
e non conosciuto da questi zentilomeni, di maniera ch e si venne alle armi, e l’infelice duca fu ferito 
dal Giustiniano sopra la testa, e cadette in terra, e così mezzo morto messe mano ad uno stocco, e 
per mala ventura ferì nella gamba ms. Fantino Diedo, suo carissimo amico, a non pensando, per 
metterse di m ezzo. Il duca di Ferrandina visse un giorno et hore 20 ché passò di questa vita, e fu 
sepolto in sagrestia delli padri di San Pietro Martire di Murano, et il Diedo da poi alquanti giorni 
morì ancor lui, sendogli entrato lo spasimo nella gamba».  
Né sole gio stre propriamente dette, ma altre feste celebravansi in «Campo S. Stefano».  Ricorda il 
Sanudo al mese di febbraio 1520 M.V.: «Facendosi una festa sul Campo di S. Stefano di corer 
l’anello, fo la domenega di carnoval, uno corendo a cavallo il trasportò, et dete in s. Pietro 
Mocenigo di s. Lunardo, e li ruppe la testa» . Ed il codice 184, Classe VII della Marciana, racconta 
al mese di gennaio 1599 M. V.: «Fernando Cosazza, q. Ferrante, mentre si attrovava mascherato 
sul Campo di S. Stefano, fu dal conte Mattio  Collalto ucciso».  
Circa al così detto «Listone di S. Stefano»,  diremo che ebbe tal nome questo pubblico passeggio 
perché facevasi sopra una lista di lastricato, posta nel mezzo del campo, ancora nell’altre parti 
ricoperto dall’erba. Abbiamo una stampa inc isa in rame da Giacomo Franco, nato in Venezia nel 
1550, e morto nel 1620, sotto la quale leggonsi le seguenti parole «In questa guisa si veggono le 
maschere in Vinegia nel carnovale, d’ogni qualità di persone, le quali sogliono quasi tutte alle ore 
23 rid ursi in piazza di S. Stefano, e quivi passeggiando trattenersi fino a quasi due hore di notte. 
Giacomo Franco forma con privilegio».  Il «Listone»,  per godere del quale disponevansi alcuni 
ordini di sedili, aveasi trasportato negli ultimi tempi della Repubb lica in «Piazza di San Marco».  
La caccia dei tori, poi, che si godette in «Campo di San Stefano»  il 22 febbraio 1802, fu l’ultima per 
Venezia. Imperciocché essendo caduto durante la medesima, dalla parte del palazzo Morosini, il 
palco sopra cui stavano gli  spettatori, ne seguirono danni non pochi, e le caccie dei tori vennero per 
sempre proibite fra noi.  
Nel 1807 venne trasferito in «Campo S. Stefano»  il settimanale mercato, che ogni sabato soleva 
tenersi in «Piazza S. Marco».  In tale occasione si demoliron o due botteghe di legno, l’una 
inserviente a ricevitoria del lotto, e l’altra ad uso di caffè. Il mercato durò in questa situazione fino a 
tutto febbraio 1809, epoca in cui trasportossi in «Campo S. Polo».  
In «Campo S. Stefano»  fu nel 1882 innalzato un mon umento a Niccolò Tommaseo, esimio letterato 
e patriota.  
S  indice  
S. Stin (Campo, Ponte, Rio).  
La chiesa parrocchiale di S. Stefano confessore, si denominò di San Stefanino, e quindi 
corrottamente di «S. Stin»,  perché era picciola in confronto dell’altra grandiosa, sacra a S. Stefano 
protomartire. È probabile che sia stata fabbricata nel secolo X, ovvero XI. Rovinata nel 1105 venne 
rifabbricata nel 1295 da Giorgio Zancani, patrizio veneto della colonia cre tense. Si chiuse nel 1810, 
e pochi anni dopo si demolì.  
Sembra che presso la chiesa di S. Stefano confessore (vulgo «S. Stin» ) abitasse Carlo Zeno. Nella 
sua vita, scritta latinamente da Jacopo Zeno, vescovo di Feltre, e volgarizzata dal Querini, si legge 
che il prode capitano negli ultimi anni della sua vita «ciascuno dì andava nella chiesa di S. 
Stephano, presso alla casa sua, ai divini uffici» . Egli probabilmente avrà abitato nel palazzo Zeno, 
che ha la facciata archiacuta sul «Rio di S. Stin»,  e che tut tora è posseduto, ed abitato dalla stessa 
patrizia famiglia.  
Riferisce il Sanudo, in data 22 marzo 1506, che uno studente ungherese ebreo, di nome Isacco, 
accusato d’avere in una calle presso S. Stin nascosto sotto le vesti un fanciullo cristiano di due an ni 
e mezzo per ucciderlo, venne imprigionato, mentre stava per gettarsi in canale affine di fuggire 
dalla furia del popolo. Avvenne che la mattina seguente alcuni Ebrei a Rialto furono percossi e 
quasi lapidati, ma l’accusato il giorno 24 venne rimesso in libertà, nulla risultando a di lui carico.  
Il Codice 482, Classe VII della Marciana, col titolo: «Anni Emortuali di diversi personaggi distinti»  
ecc. riferisce che in parrocchia di «S. Stin»  morì l’8 novembre 1768, in età di anni 94, Luigi 
Gonzaga, già pri ncipe sovrano di Castiglione e Bozzolo, privato dei suoi stati. Egli venne sepolto ai 
Frari con epigrafe.  
S  indice  
S. Teodoro (Salizzada)  a S. Salvatore.  
Si ritiene che la confraternita di S. Teodoro sia  stata contemporanea all’erezione della chiesa di S. 
Salvatore. Essa però coll’andar del tempo andò disciolta, e solo ripristinossi dopoché nel secolo 
XIII il corpo di S. Teodoro fu portato a Venezia. Questa confraternita raccoglievasi da principio in 
un locale «sopra el portego della porta granda» della chiesa di S. Salvatore.  
Nel 1530 eresse un apposito albergo, e nel 1552 fu dichiarata dal Consiglio dei X sesta ed ultima 
delle Scuole Grandi. Componevasi specialmente di mercadanti, e fu un Giacomo Galli q . Antonio, 
negoziante di merci all’insegna della Campana in «Merceria»,  che, col suo testamento 13 febbraio 
1648 M. V., in atti di G. Battista Coderta, non contento d’aver disposto 60 mila ducati pel prospetto 
della chiesa di S. Salvatore, nonché 30 mila p er quello della chiesa dei Mendicanti, disponeva altri 
30 mila ducati pel prospetto della Scuola di San Teodoro. L’opera affidavasi al Sardi, e tuttora 
s’ammira, quantunque la confraternita, fino dal 1810, sia stata soppressa, ed il locale da quell’epoca 
in poi abbia servito ad usi profani.  
S  indice  
S. Tèrnita (Campo, Ponte, Rio).  
La chiesa parrocchiale della SS. Trinità, detta volgarmente «S. Tèrnita»,  venne innalzata dalle 
famiglie Celsi e Sagredo sotto  il doge Pietro Barbolano, o Centranico, nell’XI secolo. Fu poi 
rifabbricata nel XVI, ed anche nel XVIII ebbe ristauri. Si chiuse nel 1810, e nel 1832 andò 
demolita. Ne restava in piedi il campanile, che serviva d’abitazione a qualche povera famiglia, ma 
esso improvvisamente precipitò il 13 decembre 1880, seppellendo fra le macerie un Giovanni 
Baratelli, macchinista, che non senza fatica venne poscia diseppellito.  
In parrocchia di S. Ternita abitava nel secolo XIV il patrizio Giovanni dalle Boccole. Una bel la 
mattina si videro attaccate presso la di lui porta due teste di caprone con una scritta obbrobriosa alla 
moglie, alla sorella, ed alla suocera del medesimo. Autore del fatto si scoprì il figlio del doge 
Antonio Venier, per nome Luigi, che amante della m oglie del Dalle Boccole, e corrucciatosi con 
essa, fu, insieme ad un Marco Loredan, la vigilia della SS. Trinità di notte, «in contracta S. 
Trinitae, et super ponte de cha Bocholis affixit duos magnos mazios charichatos cornibus cum 
aliquibus brevibus sup.  quibus scripta erant quamplurima turpia inhonesta verba, quor. narratio 
obmittitur propter inhonestissimam turpitudinem eor., q. quidem brevia continebant nomina uxoris 
et sororis, ac socerae nob. viri s. Johanis de Bocholis, cujus domus et habitatio est sup. dicto 
ponte»  ecc. (Sentenza della «Quarantia Criminale»  1° giugno 1388). Pell’imparziale severità 
dimostrata dal doge nella circostanza dell’avvenuta prigionia del figlio, vedi Venier  (Calle).  
A S. Ternita, nel palazzo Donà , che in origine apparteneva alla succitata famiglia Dalle Boccole, 
abitò m. Francesco Berni quando venne a Venezia, come si può rilevare dai versi seguenti diretti a 
messer Francesco da Milano:  
Stiamo in una contrada et in un rio  
Presso alla Trinità e all ’Arsenale,  
Incontro a certe monache di Dio,  
Che fan la pasqua come il carnovale,  
Idest che non son troppo scrupolose,  
Che voi non intendeste qualche male.  
Le monache suddette erano quelle della Celestia, della cui sregolatezza abbiamo altrove parlato. 
Vedi  Celestia  (Campo, Rio della).  
Francesco Marcolini da Forlì, celebre stampatore del secolo XVI, aveva trasportato nel novembre 
del 1536 presso la chiesa di S. Ternita la propria tipografia dalla contrada dei SS. Apostoli ove 
prima esisteva. Vedi Padiglion  (Calle del). Nel «Petrarca»  di Girolamo Malipiero è leggibile la 
seguente annotazione: «Stampato per Francesco Marcolini da Forì in Venezia appresso la chiesa 
de la Trinità gli anni del Signore MD XXXVI del mese di Novembre».  Francesco Marcolini era anche 
letterato, antiquario, intagliatore, orologiaio, ed architetto, come lo prova il «Ponte Lungo»  di 
Murano, che costrusse nel 1545. Aveva poi l’onore di essere compare di Pietro Aretino, il quale di 
sovente andavalo a visitare, ed anzi, per quanto si legge nella «Vita di Pietro Aretino»  attribuita al 
Berni, e nel «Terremoto»  del Doni godeva i favori della di lui moglie Isabella, donna tanto 
impudica da darsi in preda perfino ai lavoranti della stamper ia. Senonché, segue a raccontare il 
Doni, sorti in progresso di tempo alcuni dissapori fra i due amici, eccoti l’Aretino, colla solita 
maldicenza, vantarsi delle corna fatte al Marcolini, sparger voce che questi, in vendetta dei cattivi 
costumi della mogli e, l’aveva condotta in Cipro, ed attossicata, asseverare finalmente che il 
Marcolini aveva rubato ad un tedesco il disegno del «Ponte Lungo»  di Murano.  
Era prete di S. Ternita quel Michele Viti bergamasco, che con altri attentò alla vita di fra’ Paolo 
Sarpi, e che perciò fu bandito nel 1607 con decreto del Consiglio dei X; ed era prete della chiesa 
stessa quel G. Battista Buogo, detto «Chebba»,  che, non avendo potuto condurre alle sue voglie la 
fanciulla Orsetta, figlia d’Agostino Tuffo, «peater»,  domicilia to nella contrada medesima, la fece 
sfregiare sul viso con un coltello mentre usciva dalla chiesa di S. Ternita il primo giorno di 
quaresima dell’anno 1752, e perciò, assentatosi da Venezia, venne colpito da bando.  
Nel 1751 si rifabbricò il «Ponte di S. Te rnita»,  che va alla Celestia, trasportandolo sei braccia più a 
sinistra del sito ove esso prima sorgeva, e facendosi una sola riva inserviente alle due case Sagredo 
e Zorzi, mentre prima le rive erano due.  
S  indice  
S. Tomà (Ponte, Rio, Fondamenta, Campiello, Campo, Traghetto, Rio Terrà).  
La chiesa di S. Tommaso Apostolo, volgarmente «S. Tomà»  fu eretta nel 917 sopra un fondo 
appartenente alla famiglia Tonisto per opera, secondo alcuni, dei Miani, secondo altri, di Coriolano 
Tribuno. Nel 1395 venne riedificata, aggrandita nel 1508, e poco dopo ristaurata. Abbellivasi dal 
1666 al 1672 con prospetto di marmo disegnato dal Longhena, ma, minacciando in seguito di 
ricadere, rinnovavasi dai fondamenti nel 1742 so pra modello dell’architetto Bognolo, e compiuta, 
consecravasi il giorno 11 settembre 1803. Cessò di essere parrocchiale nel 1807. Poco appresso 
tuttavia tornò ad esserlo coll’aggiunta del circondario di S. Stin, e tale rimase fino al 1810 in cui 
divenne or atorio. La chiesa di S. Tomà, dal 1835 al 1867, venne uffiziata dai Minori Conventuali, 
che abitavano in un vicino ospizio, figliale a quello di S. Antonio di Padova.  
Narra il Caroldo, che allorquando nel 1240 i Veneziani fecero prigioniero Salinguerra, si gnore di 
Ferrara, gli assegnarono per abitazione una casa in parrocchia di S. Tomà, che apparteneva 
all’antica famiglia patrizia Bosco, o Bosso, ove egli, dopo pochi anni, venne a morte. È noto come 
con solenne pompa funebre venisse sepolto in S. Nicolò de l Lido.  
Spaventato il doge Alvise Mocenigo dall’incendio, che nel 1574 appiccossi al palazzo ducale, 
ritirossi in parrocchia di S. Tomà nelle case di suo fratello Giovanni, ma in quella sera medesima i 
consiglieri gli fecero intendere che dovesse ritornare  nella propria residenza.  
Nel medesimo anno 1574, in una sera del mese di novembre videro le guardie un Nadalin da 
Trento, «garbelador»  e «ligador»  al Fontico dei Tedeschi, aggirarsi furtivamente, con un sacco in 
ispalla, intorno la chiesa di S. Tomà. Dopo  che gli ebbero trovato nel sacco tenaglie, scalpelli, leve, 
ecc., e dopo aver scoperto nella di lui abitazione alquanti preziosi arredi sacri, nonché buona 
quantità d’oro ed argento colati, lo trassero in carcere unitamente alla moglie Cassandra. Questa f u 
la prima a far rivelazioni, sicché anche Nadalin, vedendosi scoperto, e sperando con una piena 
confessione di ritrovare nei giudici minore severità, depose che in quella sera era sua intenzione 
d’entrare nella chiesa di S. Tomà per impadronirsi degli arr edi ond’era fornita per la prossima festa 
di S. Aniano, e palesò altri suoi furti commessi nella Scuola Grande di S. Marco, ed in quella di S. 
Rocco. Ciò tuttavia nulla gli valse, ché il Consiglio dei X, con sentenza 3 decembre 1574, 
condannollo ad essere appiccato, ed abbruciato in «Piazzetta»  dopo i tormenti consueti.  
Il 7 settembre dell’anno 1600 «Zuane orese in Campo S. Tomà»,  unitamente ad «Anzolo strazarol 
in Campo dei Frari» , venne citato a comparire innanzi ai Capi del Consiglio dei X sotto 
l’incolp azione d’aver tenuto compagnia a «Catte da Cattaro»,  rifugiatasi in chiesa dei Frari, e 
poscia d’averla condotta a casa di «Antonio Verghezin già campaner dei Frari»,  ajutandola a 
travestirsi da uomo, e promettendole di condurla in salvo fuori di Venezia. «Catte da Cattaro»  era 
stata accusata dell’uccisione del marito Florian, d’accordo col proprio drudo Daniele d’Hanna, e del 
seppellimento dell’ucciso nella propria abitazione a S. Geremia.  
Leggiamo nel Cod. 184, Classe XI della Marciana: «1610, dicembre. S . Andrea Contarini di Z. 
Battista fu in Calle di S. Tomà da un figliuolo d. Z. Batta Moretto, che era in sua compagnia, con 
un pistone ucciso».  
In parrocchia di S. Tomà nacque, come si è detto, il celebre commediografo Carlo Goldoni. Eccone 
la fede di nasc ita: «Primo marzo 1707. Carlo Sgualdo, fio de d. Giulio q. m. Carlo Goldoni e della 
sig. Margherita, giugali, nato li 25 febbraio passato. Compare l’ill. sig. Zuanne Calichiopolo 
avvocato, abita a S. Anzolo, comare la Bazzatta da S. Polo. Battezzò il sig. Piovan» . Pel sito preciso 
della nascita vedi Centani  (Calle ecc.).  
Circa il «Traghetto di S. Tomà»  troviamo che la «fraglia»  del medesimo venne eretta nel 1505 sotto 
gli auspici della B. V., e che più tardi le fu concesso un al tare in chiesa di S. Tomà, 
antichissimamente fabbricato dai Falier, passato quindi in proprietà dei Morosini, e dei Dandolo.  
Il «Rio Terrà di S. Tomà»,  sebbene lontano dalla chiesa, ed aderente all’Archivio dei Frari, ha 
questo nome perché un tempo segnava  i limiti della parrocchia, come si può vedere nel Pivoto: 
«Vetera ac nova ecclesiae S. Thomae Apostoli Monumenta».  
S  indice  
S. Trovaso.  
Vedi SS. Gervasio e Pro tasio . 
S  indice  
S. Vidal (Campiello, Campo, Traghetto, Rio di).  
Il doge Vitale Falier eresse la chiesa di San Vitale nel 1084. Dopo l’incendio del 1105 essa venne 
rialzata, e riedificata un’altra volta sul finire del secolo XVII per cura del pievano Teodoro Tessari. 
Il prospetto s’innalzò per legato del doge Carlo Contarini sul disegno d’Andrea Tirali. Lo 
adornarono i busti del doge Contarini, della dogaressa sua moglie, e del pievano Tessari scolpiti da  
Giuseppe Gnoccola. Nel 1810 questa chiesa, per lo innanzi parrocchiale, divenne succursale di S. 
Stefano.  
Al basso della sua torre esistono due lapidi romane, che, secondo il Sansovino, si trasportarono da 
Pola, e che, come vuolsi, formavano ambedue un so l pezzo.  
Il clero della chiesa di S. Vitale nel giorno del santo titolare andava annualmente in processione al 
vicino traghetto per incontrare il capitolo dei SS. Gerasio e Protasio, al quale presentava un 
mazzetto di fiori, conducendolo poscia a cantar me ssa nella propria chiesa. Tali formalità praticava 
vicendevolmente verso il clero di S. Vitale quello dei SS. Gervasio e Protasio quando celebrava la 
propria festa, e ciò perché S. Vitale fu padre dei SS. Gervasio e Protasio.  
In «Campo di S. Vitale»  eravi il bersaglio pel sestiere di S. Marco, e di esso fa menzione una 
sentenza del 4 agosto 1335, colla quale condannossi in lire 700 un «Thomadus de Thomado»,  che 
incontrò colà una fanciulla di nome Soprana, figlia di Bartolammeo da Pirano, e condottala sotto il 
portico della chiesa della Carità, ebbe seco lei per forza copula carnale. Delle lire 700, duecento 
dovevano servire per maritare o monacare la mal capitata.  
Leggiamo nel Giornale della sacrestia di S. Stefano che nel 2 aprile 1556 una donna partorì in 
parrocchia di S. Vitale sette bambini ad un punto, i quali furono sepolti nel cimitero dei padri di S. 
Stefano.  
Presso S. Vitale, in «Canal Grande»,  ritrovossi nel 1584 una fontana d’acqua dolce. Vedi la 
«Canzone fatta nel tempo che si ritrovò una fontana in Canal Grande presso S. Vitale del 1584»,  
stampata dopo il «Panegirico del Signor Mutio Sforza detto a Venetia sotto il nome di Reina. In 
Venetia, appresso Domenico e Gio. Battista Guerra fratelli, MDLXXXV».  
Abitava in parrocchia di S. Vitale quel Nicola  Faragone, figliuolo d’un contadino d’Ariano in 
Puglia. Costui si era messo da principio in pratica appresso un avvocato della sua patria, ma, 
avendolo derubato, e poscia avendo commesso altro grosso furto a danno di D. Costanzo della 
Noce, nella cui casa praticava come maestro dei figliuoli, era stato scoperto, e messo in prigione. Di 
là fuggito, venne a Venezia, ove si fece amico di due meretrici napoletane, madre e figlia, l’una 
Fortunata, e l’altra Leonora appellate. Allo scopo d’appropriarsi quanto ess e possedevano, una notte 
le uccise, e fattele a pezzi, le nascose in un baule, al quale, per mezzo d’una corda, legò una grossa 
pietra che copriva la pila del pozzo di casa. Poscia, avendo preso barca, si condusse al Canale della 
Giudecca, e colà giunto, g ettò in acqua il baule, e la pietra. Ma essendo troppo lunga la corda, onde 
l’uno all’altro erano raccomandati questi arnesi, volle il caso che essa andasse a traverso della 
gomena d’un naviglio colà stanziato. Ciò fece sì che, restando a cavalcioni da una  parte il baule, e 
dall’altra la pietra, si scoprisse ben presto il delitto, ed il reo venisse condannato il 12 settembre 
1729 ad aver tagliata la testa, e ad essere poscia diviso in quattro parti da affiggersi nei soliti luoghi.  
In parrocchia di San Vital e abitava il poeta satirico Bartolammeo Dotti, il quale, ferito il 27 gennaio 
1713 (1712 M. V.) in «Calle della Madonna»  a S. Angelo, venne a morte il giorno successivo. Così 
nel Necrologio parrocchiale: «Adì 28 genaro 1712 M. V. Il Signor Cav. Bartolomio Dotti, d’anni 64 
in circa, noncio del territorio di Brescia, ferito in tre luochi non si sa da chi, a quattr’hore incirca, 
sarà fatto sepelir da suoi germani con cap.»  
A San Vitale venne a morte il 2 gennaio 1784 M. V. il celebre compositore di musica Bald assarre 
Galuppi, detto il Buranello.  
Era domiciliato a S. Vitale, e precisamente nel palazzo Cavalli, più anticamente Gussoni (palazzo 
oggidì splendidamente ristaurato dal barone Franchetti), il celebre conte Alessandro Pepoli, autore 
di tragedie, e tradut tore di poemi, che nella sua abitazione dava rappresentazioni teatrali, ed 
accademie di canto. Qui raccoglievasi del pari l’accademia dei Rinnovati, primo ornamento della 
quale era il suddetto Alessandro Pepoli. Questo palazzo fu sede pur anche dell’arcidu ca d’Austria 
Federico, decesso nel 1846, e per vari anni appartenne al conte di Chambord.  
S  indice  
S. Vio (Rio terrà, Campo, Ponte).   
La ex chiesa parrocchiale dei SS. Vito e Modesto, volgarmente «S. Vio» , fu eretta nel 912, come 
vogliono alcuni, dalle famiglie Magno e Vido, o, come vogliono altri, dalle famiglie Vido e Balbi. 
Sprofondatosi in seguito il terreno della medesima, assegnò il Senato, a riattarla, sussidii, ed alcuni 
marmi tratti dalle case att errate di Bajamonte Tiepolo, sopra il quale il giorno di S. Vito del 1310 
aveasi riportato vittoria. Stabilì ancora, in segno di gratitudine, che ogni anno, nel giorno dedicato a 
detto santo, questa chiesa venisse processionalmente visitata dal doge e dall a Signoria colle sei 
Scuole Grandi, i regolari, le congregazioni del clero, ed il capitolo dei canonici di Castello, e che 
fosse dato poscia uno dei solenni banchetti a quanti aveano seguito il doge nella visita. La chiesa di 
S. Vito si chiuse nel 1808, e nel 1813 si demolì del tutto. Il proprietario del fondo ov’essa sorgeva, 
sig. Gaspare Biondetti Crovato, prese ad innalzare colà nel 1864 nuova cappella sopra disegno di 
Giovanni Pividor, nella porta della quale volle posti in opera alcuni frammenti marmor ei della 
chiesa antica, già appartenenti alle case del Tiepolo. Questa cappella venne aperta il 25 giugno 
1865.  
In «Campo di S. Vito»  nacque nel 1288 ed, abitò fino alla morte, la beata Contessa Tagliapietra, 
patrizia veneta. Narrano gli scrittori ecclesia stici che, non volendo la di lei famiglia che ella si 
recasse da un sacerdote della chiesa di San Maurizio, con cui diceva d’intrattenersi in ispirituali 
colloquii, proibì una fiata alle barche appostate alla riva di S. Vito di traghettarla oltre il canale , ma 
che la beata, steso un lino sopra l’acque, miracolosamente passò, a piede asciutto, all’altra sponda. 
La casa di Contessa atterrossi nel 1354 «per far più bella veduta»,  dice il Barbaro, «al dose et alla 
signoria» , i quali si recavano, come dicemmo pi ù sopra, a visitare annualmente la chiesa di S. Vito.  
Presso la chiesa di S. Vito esisteva un romitaggio di donne, chiamate le «Pinzochere della Madonna 
di S. Vio». Col loro abito volle essere sepolta nel 1533 Maria Loredan nella chiesa di S. Michele di 
Murano, lasciando un pio legato di dieci ducati annui ad esse pinzochere.  
Badiale, e quasi passata in proverbio, fu l’ignoranza d’un Pietro Paolo Lupo, o Lovo, che nel 1557 
fu eletto pievano di S. Vito, ma che perciò venne rifiutato. Costui negli esami lesse : «ut exhibeatis 
corpora vestra» , ed interrogato che cosa significasse «exhibeatis»,  dopo molta esitanza, rispose: 
«che sie beati»,  soggiungendo poscia: «monsignore, sono vecchio de anni 78; el q.m magnifico ser 
Girolamo Marcello me ha menato in qua e in l à per molto tempo digando messa; quel poco che 
sapeva me ho desmentegao!»  Vedi Gallicciolli : «Memorie Venete».  
Leggiamo nella cronaca Molina: «In Venezia nacque una fanciulla il mese d’aprile 1740 con la 
faccia di capra, et il resto forma umana, e battezza ta morì nella contrada di San Vito».  
In questa contrada morirono nel 1684 l’architetto Giuseppe Benoni, e nel 1757 la pittrice Rosalba 
Carriera. Vedi S. Basegio  (Campo).  
Almorò Contarini, pievano di S. Vito, e canonico di S. Marco, accusato nel 1749 da alcuni suoi 
preti di chiesa d’eresia, e da tre femmine di sollecitazione, non che di falsi insegnamenti dati ad una 
Maria Pisani, neofita ebrea, venne, dopo 14 mesi di prigionia, sospeso e confinato per tre anni 
nell’isola di S.  Spirito. Nel 1767 però il processo fu lacerato dal S. Uffizio, e rimesso il Contarini 
nelle sue parrocchiali mansioni.  
S  indice  
S. Vitale.  
Vedi S. Vidal . 
S  indice  
S. Zaccaria (Parrocchia, Campo, Calle, Sottoportico).  
La chiesa di S. Zaccaria dicesi fondata da S. Magno nel VII secolo sopra un’isoletta chiamata 
«Ombriola»,  e subito fatta parrocchiale. I dogi Angelo e Giustini ano Partecipazio vi aggiunsero un 
monastero di Benedettine quando ricevettero in dono dall’imperatore d’Oriente Leone V il corpo di 
S. Zaccaria. Questo monastero venne riedificato sotto il doge Orso Partecipazio, eletto nell’864, 
dall’abbadessa Giovanna, f igliuola di esso doge. Ebbe un’altra rifabbrica, insieme alla chiesa, dopo 
il terribile incendio del 1105, incendio in cui vuolsi che perissero soffocate 100 monache, rifugiatesi 
nel sotterraneo sussistente ancora a destra dell’altar maggiore. Negli anni 1 456-1457 si diede mano 
ad innalzare la chiesa attuale, che fu compiuta nel 1515 sullo stile dei Lombardi. Il monastero fu 
soppresso nel 1810, e nel 1815 ridotto agli Uffizi della Ragionateria Centrale. Ora è caserma. A 
bella prima si chiuse anche la chiesa , ma poco dopo si ridonò al divin culto come sede di più ampia 
parrocchia, formata colle contrade delle circonvicine parrocchie allora soppresse.  
Papa Benedetto III, essendo stato accolto, allorché nell’855 fuggiva la violenza dell’antipapa 
Anastasio, dall e monache di S. Zaccaria, fece dono alla loro chiesa di molte reliquie. Allora si 
stabilì che ogni anno, ai 13 del mese di settembre, anniversario della vigilia del giorno in cui ebbe 
luogo la consecrazione della chiesa predetta, essa venisse visitata dal doge e dalla Signoria. Nella 
prima visita il doge Pietro Tradonico ebbe in regalo dall’abbadessa Morosini un corno ducale tutto 
d’oro, e superbamente gemmato, col quale in seguito s’incoronarono i dogi; nella visita poi che fece 
l’anno 864 trovò la morte s otto i pugnali della fazione Barbolana. Ad inquisire sopra questo 
assassinio si formò una commissione che in seguito si rese permanente, formando il magistrato 
degli «Avogadori di Comun».  La visita della chiesa di S. Zaccaria dal 13 settembre venne nei sec oli 
successivi trasportata al giorno di Pasqua, e si mantenne fino alla caduta della Repubblica. In 
quest’occasione un altro doge, cioè Vitale Michiel II, venne ucciso da Marco Cassolo, come 
abbiamo narrato. Vedi Rasse  (Calle del le). 
Racconta il Sanudo che, regnando anche nel convento di S. Zaccaria il mal costume, ed avendosi 
preso il partito il 1° luglio 1514 di «serar il parlatorio di S. Zacharia per più honestà, andò el 
vicario dil patriarcha domino Zuan di Anzolo di Santo Sev erino, vicentino, dotor, a far questo 
efecto con alcuni capitani e oficiali; unde, visto questo le monache si meseno a uno con saxi, e li 
feno levarsi essi oficiali e vicario de lì per forza, ancora che non volesseno, unde hanno terminato 
luni di andar il patriarcha in persona a far questo efecto. Or poi di hordene del Consejo di X fo 
mandato a far le fenestre». Anche nei secoli XVII e XVIII grande era la libertà e la gajezza dei 
parlatorii delle monache, e specialmente di quello di S. Zaccaria. Colà conven ivano persone d’ambi 
i sessi, avevano luogo brillanti conversazioni, si davano festini e mascherate, e v’era tutto quello 
che avesse potuto divertire le monache, non esclusi i casotti dei burattini, uno dei quali scorgesi 
dipinto dal Longhi in un suo quadr o, che rappresenta appunto il parlatorio di S. Zaccaria, e che può 
ammirarsi nel Civico Museo.  
Abitava a S. Zaccaria nel 1484, prima di trasferire il proprio domicilio in parrocchia di S. Angelo, 
Vittor Camelio, o Gambello, che in quell’anno col nome di «Vettor di mastro Antonio da S. 
Zaccaria» , venne assunto a maestro di stampe nella nostra zecca.  
All’ingresso, che dal «Campo di S. Provolo»  guida a quello di S. Zaccaria, s’ammira un leggiadro 
bassorilievo, rappresentante la Vergine fra S. Giovanni Battista  e S. Marco con sopra S. Zaccaria.  
S  indice  
S. Zan Degol à (Fondamenta, Rio, Campo, Traghetto).   
«S. Zan Degolà»  è corruzione di S. Giovanni Decollato. Questa chiesa fu eretta nel principio del 
secolo XI d alla famiglia Venier sopra un’isola, che alcuni erroneamente credono una delle 
«Pullarie»,  nominate da Strabone. Fu rinnovata nel secolo XIII dai Pesaro, e nel 1703 ridotta alla 
forma presente. Era anticamente parrocchia, ma, chiusa, si riaprì nel 1818 com e oratorio 
sacramentale.  
Celebre per santità si rese un Giovanni, che, circa il 1265, era pievano di questa chiesa. Alcuni lo 
fanno di cognome Olini, ma dice il Cicogna che questo equivoco fu prodotto dal trovarsi esso 
nominato negli antichi documenti «bea to Zuane olim piovan de S. Zuan Degolado».  
Avendo la flotta veneta superato nel 1358 quella dei Genovesi presso Negroponte, ed essendo tale 
vittoria accaduta il giorno di S. Giovanni Decollato, decretò il governo di celebrarne l’anniversario. 
Siccome però la chiesa del Santo parve alquanto angusta fu disposto che, alla ricorrenza del giorno 
suddetto, il doge colla Signoria visitasse invece la basilica di S. Marco.  
In parrocchia di S. Giovanni Decollato morì il 13 novembre 1582 Pietro Lando arcivescovo di 
Candia, il quale venne sepolto a S. Sebastiano, ed era nipote di quell’altro arcivescovo di Candia 
per nome Giovanni Lando, accusato come falsario nel 1519. Vedi Carmine  (Campo, Rio del).  
Antichissima è la scultura innestata nel muro d’una casa in «Campo S. Zan Degolà»  presso il ponte, 
la quale rappresenta la testa recisa del Santo sopra un bacino.  
Scrive il Sanudo: «Adì 21 novembre 1500. In questa mattina è da saper fo discoperto un strano 
caxo in la contrà de S. Zuane di Golao a d uno ser Beneto Morexini quondam ser Jacomo, di anni 
50, qual stava in caxa za 4 ani per mal franzoso e in leto; or havia un fiol bastardo di ani 9, et una 
saraxina; par siano sta trovati morti eri sera ditto ser Beneto in letto, et il puto su le legna, e t la 
saraxina quasi morta, et non parlava per do ferite su la testa havia, et le casse tutte era aperte, et la 
roba dentro; fo incolpado pre Francesco oficiava in la chiesa, et ita fuit».  In effetto il Sanudo 
medesimo così continua in data 19 decembre 1500 : «In questo zorno fo exeguito la sententia del 
prete amazò s.r Benedetto Morexini. Fo portato per Canal fino a Santa Croxe, et davanti la porta 
del morto taiatoli la man destra, e menato a coa di cavallo fino a S. Marco, dove fo discopato, qual 
stentò ass à a morir, et poi squartato in quatro parti».  
Essendo i patrizii Giovanni Bragadin q. Vettor cav., Daniel Venier q. Giovanni, e Francesco Bon q. 
Alessandro proc. andati di conserva il sabato santo del 1590 alla casa d’Adriana Formento, 
meretrice «a S. Zuan  Degolà al traghetto per mezo S. Marcuola»,  ed avendola ritrovata a desinare, 
la condussero in una camera, ed ivi, spogliatala per forza, la vollero, l’uno dopo l’altro, «etiam con 
modi stravaganti»,  usare contro natura, ad onta della «continua renitentia di detta donna così di 
pianto come di resistentia» . Citati perciò, e non comparsi, furono banditi dal Consiglio dei X con 
sentenza 21 aprile 1590.  
S  indice  
S. Zorzi (Corte)  a S. Gallo.  
Sino dal 1161 Buon afante, già moglie di Giovanni Foscari, donò al monastero di S. Giorgio 
Maggiore alcune case di legno poste in questa situazione, che in seguito furono fatte di pietra, e 
fruttavano circa mille ducati di rendita. L’abate Jacopo Milanese le fece ricostruire  nel 1542. La 
Descrizione della contrada di S. Geminiano pel 1661, parlando di queste case, le chiama: «Case 
delli R.di padri di S. Giorgio Maggiore, parte delle quali sono in campo Rusolo, parte in calle fuori 
del campo Rusolo, et il rimanente in Corte de tta di S. Zorzi» . Tuttora sopra l’ingresso della «Corte 
di S. Zorzi» , nonché sopra una casa di fianco, scorgesi scolpito il cavaliere S. Giorgio.  
Il monastero di S. Giorgio Maggiore apparteneva ai seguaci di S. Benedetto, e venne fondato da 
Giovanni Morosi ni sopra una isola posta di facciata alla «Piazzetta di S. Marco»,  donatagli nel 982 
dal doge Tribuno Memmo, la quale anticamente chiamavasi «isola dei Cipressi»  pei molti alberi di 
questa specie, ma poscia prese il nome di «S. Giorgio»  per una chiesa sacr a a questo santo, eretta 
dai Partecipazii nel 790, e di «maggiore»  per contraddistinguerla dall’altra isoletta di S. Giorgio in 
Alga. Tanto il monastero, quanto la chiesa di S. Giorgio Maggiore vennero in seguito più volte 
ristaurati, e nel secolo XVI rinn ovati dal Palladio, e successivamente compiuti da altri architetti. 
Alla soppressione degli ordini religiosi, ambidue gli edifici rimasero secolarizzati, ma poco dopo il 
secondo fu ridonato al divin culto per merito del patriarca Saverio Gamboni. L’isola f rattanto 
convertivasi a luogo di franchigia pel commercio, e vi si costruiva il bacino, terminato da due 
torricelle. Quando poi nel 1829 si estese la franchigia all’intera città, diveniva emporeo delle merci 
nazionali con particolare dogana. Succeduti fina lmente gli sconvolgimenti del 1848, qui tornava ad 
essere ristretta la franchigia, estesa la quale nuovamente nel 1851 a tutta la città, veniva l’isola 
occupata dal militare. Tale franchigia, detta volgarmente «Porto Franco»,  ora è abolita. Il tempio di 
S. Giorgio Maggiore si mantiene uffiziato da alcuni Benedettini.  
Nel cenobio si radunò nel 1800 il conclave di cardinali donde uscì papa Barnaba Chiaramonti col 
nome di Pio VII.  
Si ha memoria che il campanile di S. Giorgio Maggiore precipitò improvvisamente il 27 febbraio 
1773 M. V. fracassando il dormitorio del chiostro, la sacrestia, ed il coro della chiesa, ove restarono 
feriti gravemente tre monaci, mentre stavano uffiziando, uno dei quali morì sull’istante.  
S. Zorzi (Calle)  a S. Giovanni Decollato.  
È de tta negli Estimi «Calle di S. Martino»,  e così va letto, poiché l’immagine scolpita sul muro, 
appena imboccato il sottoportico, non è di S. Giorgio, ma di S. Martino. Derivò forse lo cambio del 
nome dalla circostanza che ambidue i santi si rappresentano a cavallo. Quell’immagine è forse lo 
stemma di qualche confraternita, o corporazione religiosa, sacra a S. Martino.  
S. Zorzi (Calle, Corte Prima, Corte Seconda)  in «Frezzeria».   
Nella Descrizione della contrada di S. Moisè pel 1661 vengono appellate queste s trade non di «S. 
Zorzi»,  ma di S. Nicolò per le case che vi possedeva il monastero di S. Nicolò del Lido. Le case 
suddette vennero vendute il 22 agosto 1778 dai «NN. UU. Aggiunti sopra Monasteri»,  a «Domenico 
Maria Gobbi»,  essendo già stati soppressi fino dal 1770 i Benedettini di S. Nicolò. L’origine 
dell’attuale denominazione ci è ignota, se pur essa non dipende da qualche «capitello»,  od altarino, 
sacro a S. Giorgio.  
S  indice  
S. Zuane (Calle)  in «Rio Ma rin»,  a S. Simeone Profeta.  
«Tommaso Bogieti sartor»  donò alla Scuola Grande di S. Giovanni Evangelista, con istrumento 5 
febbraio 1474 M. V., in atti di Francesco Rossi N. V., «una casa de statio con case da sazenti, 
corte, pozzo, et orto, in Rio Marin, al Ponte della Latte».  In seguito la Scuola di S. Giovanni 
Evangelista comperò colà, con istrumento 13 marzo 1605 in atti di G. Paolo Dario N. V., un’ «altra 
casa de statio con corte, orto, sive teren vacuo, da Zuane Cavazeni». Avendo poi bisogno 
«d’impiega r li denari cavati dall’affrancatura del Monte»,  operò, secondo il catastico, una 
rifabbrica nel 1608, e ne sorsero le nove case che nelle Descrizioni della contrada di S. Simeone 
Grande figurano come possedute dalla scuola di S. Giovanni Evangelista nella  «Calle di S. Zuane» , 
presso il «Ponte della Latte».  Di questa scuola abbiamo altrove parlato. Vedi Scuola  (Calle della) a 
S. Giovanni Evangelista.  
S. Zuane.  
Vedi anche S. Giovanni . 
S  indice  
Sacca (Ponte della)  alla Misericordia.  
Questo ponte, da cui si gode un’incantevole veduta dell’isole di S. Michele e di Murano, ebbe il 
nome dalla vicina «Sacca della Misericordia».  Per «sacca»  noi intendiam o un luogo ove l’acqua 
s’insinua e forma quasi una rada. Molte di tali sacche avevamo anticamente in Venezia, ma la 
maggior parte di esse si andò a poco a poco interrando. Tale operazione fu permessa dal Senato con 
decreto 3 decembre 1460, e si continuò in  tempi posteriori, poiché leggesi che anche nel 1675 
vennero interrate 12 sacche.  
La Sacca della Misericordia, ove si scorgono le zattere di legname, è così descritta da Nicandro 
Jasseo:  
........ stagnat  
Planities quadrata undis; pars quarta lacunae  
Iungit ur, et latere ex triplici tecta ardua surgunt.  
Orta procul quae ligna vides, ac vimine nexa,  
In molem congesta gravem, ratis ipsa simulque  
Grande onus extiterant; hic solvunt more tributum  
Postquam praecipiti superant declivia cursu  
Flumina .......  
In punt a della «Sacca della Misericordia»  esiste il «Casino degli Spiriti»,  così detto a cagione degli 
arcani rumori che in esso è fama ascoltarsi, prodotti forse dal vento, oppure a cagione dell’eco, il 
quale rimanda distintamente dal casino tutte le voci pronun ziate all’estremità delle «Fondamente 
Nuove»,  fenomeno ritenuto altre volte dalla superstizione popolare come un prestigio diabolico. 
Vuole invece il Zanotto che il casino acquistasse tale denominazione perché era il ritrovo dei più 
begli spiriti e talenti  del secolo XVI, quali l’Aretino, il Tiziano ecc. Non sappiamo donde il Zanotto 
abbia tratto la surriferita notizia.  
Il «Ponte della Sacca»  alla Misericordia fu per la prima volta eretto in legno dalla famiglia 
Contarini, che ha palazzo di fronte, e ciò pe r concessione 14 aprile 1505 dei Procuratori «de Citra»,  
proprietarii delle case al lato opposto situate.  
Sacca (Calle)  a S. Francesco della Vigna.  
Le case di questa calle, che non ha sfogo, si dicono dagli estimi poste «in Sacca» . Ed è noto che 
tanto in Venezia, quanto altrove, le strade senza sfogo chiamansi «sacche».  
S  indice  
San Giovanni (Ruga Vecchia).  
Tramandano gli scrittori che la chiesa di S. Giovanni Elemosinario, detta «San Zuane de Rialto»,  
venne fondata dalla famiglia Trevisan, ma tacciono sul quando. Si può arguire che ciò avvenisse in 
epoca antica, sapendosi che nel 1071 precipitò il campanile. Esso avrà avuto allora una rifabbrica, 
benché nella forma presente sia stato costrutto soltanto n el secolo XV. In effetto, l’ «Index Librorum 
Consilii Rogatorum» (ms. nella Marciana) ha sotto la data 13 settembre 1408: «Campanile S. 
Johannis Rivoalti struitur» . E si sa poi che andò compiuto nel 1410. Dopo l’incendio del 1514 fu 
rinnovata anche la chies a dall’architetto Scarpagnino, sotto il governo del parroco Nicolò Martini 
(an. 1527 -1539), e consecrata il 28 settembre 1572 per mano di Daniel Vocazio vescovo 
Dalmaziense. Era parrocchiale, dipendendo immediatamente dal doge, che ne eleggeva il pievano, i 
tre preti titolati, il diacono, ed il suddiacono, dai quali, unitamente ad altri 28, tra sacerdoti e 
chierici, veniva decorosamente ufficiata. Nel 1808 divenne succursale di S. Silvestro.  
In «Ruga Vecchia»  di San Giovanni di Rialto arse il 28 aprile 1773  un grave incendio nella bottega 
d’uno speziale, della quale erano proprietari i frati di S. Nicolò del Lido.  
Chi brama di sapere perché la «Ruga San Giovanni»  si chiami «Vecchia»,  vegga Vecchia (Calle). 
Anticamente chiamavasi anche «Ruga dei Oresi»,  al pa r dell’altro tratto di strada presso S. 
Giacomo.  
Appresso la chiesa di San Giovanni di Rialto eravi un istituto, ove, mattina e dopopranzo, tenevansi 
pubbliche letture di teologia e filosofia da professori stipendiati dal governo, fra cui alla fine del 
secolo XV si distinse il patrizio Antonio Corner.  
San Giovanni (Campiello, Fondamenta)  alla Giudecca.  
Per disposizione testamentaria, fatta nell’anno 1333, non da Bonacorso Bonacorsi, oppure da 
Bonacorso Benedetti, come erroneamente dicono le cronache, ma be nsì da Bonacorso Moriconi, 
soprannominato Boneta, mercadante di seta lucchese, morto nel 1339, si eresse alla Giudecca una 
chiesa dedicata alla B. V., San Giovanni, e S. Francesco con annesso monastero di monaci 
Camaldolesi. Ciò si deduce dalla seguente is crizione posta sopra la sepoltura d’esso Moriconi: S. 
Bonacursi Moriconi Dicti Boneta De Luca Civis Venetiar. Obiit Anno Domini mcccxxxviv Mensis 
Madii Pro Anima Cuj. De Bonis Suis Factum Est Istud Monast. Mariae Et Sanctorum Iohannis 
Baptistae et Francisc i Confessoris Quorum Precibus Anima Ipsius Bonacursi Requiescat In Pace. 
Amen. Pro Anima Cuius Et Suorum Eredum Nos Tenemur Exorare Dominum. A queste fabbriche, 
che volgarmente si denominarono dal solo San Giovanni, si aggiunse pure un ospitale per venti 
poveri. Quanto al monastero, esso venne compiuto nel 1344 e nel 1369 dilatato. L’Ordine dei 
Camaldolesi restò soppresso nel 1767 dalla Repubblica Veneta. Ciò nonostante, alcuni di quei 
religiosi continuarono ad uffiziare la chiesa, che però nel principio di  questo secolo fu, insieme al 
monastero, demolita.  
Sulla «Fondamenta di San Giovanni»  scorgesi un palazzo che apparteneva alla famiglia Barbaro, in 
cui Ermolao Barbaro instituì nel 1484 un’accademia di filosofia. Passato questo palazzo alla 
famiglia Nani, si diede la stessa ad abitarlo, e colà l’istoriografo Nani raccolse l’accademia dei 
«Filareti».  Una lapide affissa alla parete serba memoria della celebre istituzione.  
In ca’ Nani alla Giudecca si diede nell’8 settembre 1755 una brillantissima cena, con ce nto e 
ventinove convitati, in onore del principe Clemente Augusto di Baviera, elettore ed arcivescovo di 
Colonia, venuto il 29 agosto di quell’anno a visitar Venezia.  
Essendo sorta rissa, per cagione di giuoco, nel casino di San Felice fra i NN. UU. Emilio  Arnaldi di 
Vincenzo, e G. Alvise Barzizza q. Antonio, deliberarono i contendenti di venire alla prova 
dell’armi. Il duello successe a S. Giovanni della Giudecca il 22 gennaio 1738 M. V. facendo da 
padrino il conte Vincenzo Silva, cugino del Barzizza. Tutt o finì con una leggera ferita riportata 
dall’Arnaldi, che venne assolto, e col bando del Barzizza e del Silva. Il fatto tuttavia destò rumore, 
essendo esso uno dei pochi di tal genere successi fin allora in Venezia.  
S  indice  
San Giuliano (Piscina, Campo, Rio, Merceria).  
La chiesa di S. Giuliano fu edificata verso l’829 da Giovanni Marturio, che, al tempo dell’esiglio 
del doge Giovanni Partecipazio I, reggeva lo stato con Orso vescovo di Castello, e Basili o 
Trasimondo. Dopo l’incendio del 1105, venne rifabbricata a spese forse della famiglia Balbi. Si 
rifabbricò nuovamente nel 1553 sul modello del Sansovino, coadiuvato dal Vittoria. Largì a tal 
uopo una grossa somma di danaro quel Tommaso Rangone da Ravenna , cavaliere, filologo, e 
medico insigne, la cui statua, fusa in bronzo dal Vittoria, scorgesi seduta sulla porta, essendovi negli 
intercolunnii scolpite due iscrizioni dettate dallo stesso Tommaso, ebrea l’una, greca l’altra, che 
dicono pomposamente: aver egli composto molti libri in varia scienza; aver trovato il modo di 
protrarre l’umana vita oltre ai 120 anni; avere eretto del suo quella fabbrica; avere colla sapienza 
sua reso illustri i ginnasi di Roma, Bologna, e Padova.  
Tommaso Rangone fece sorgere ez iandio a sue spese, sopra disegno del Vittoria la porta del 
convento del Sepolcro, sopra la quale scorgevasi una statua ed un’epigrafe in di lui onore, ora 
trasportate nel Seminario della Salute. Egli beneficò eziandio la chiesa di S. Geminiano, sua 
parroc chia, ove ammiravasi un di lui busto in bronzo, oggidì esistente nel Veneto Ateneo. A Padova 
poi, presso il «Ponte Molin»,  fondò il collegio Ravenna per trentadue scolari.  
Quantunque munifico, era uomo bizzarro ed assai vanaglorioso, il che manifestossi sp ecialmente 
nel suo testamento, fatto il 10 agosto 1577, in atti Baldassare Fiume. Ordinò con esso un 
pomposissimo funerale che dalla «Piazza di San Marco»,  ove abitava, dovesse, prima di giungere 
alla chiesa di S. Giuliano, destinata alla sepoltura, percor rere un lungo giro per la città, mentre 
suonassero le campane d’ogni chiesa per cui passasse la salma, ed il clero uscisse sulla porta colla 
croce e l’acqua santa per benedirla. Volle tre laudazioni funebri, e che si portassero in processione i 
modelli del la chiesa di San Giuliano, i libri da lui composti, additando anche le pagine alle quali 
dovevano stare aperti, nonché altre preziose suppellettili di casa. Prescrisse quali anelli dovessero 
essergli posti nelle dita, e come dovesse essere vestito il di lu i bibliotecario precedente il feretro. Il 
Rangone morì il 13 settembre 1577 in età di 94 anni, e, come aveva ordinato, venne sepolto in 
chiesa di San Giuliano nel coro, con epigrafe posta dai di lui commissarii. Senonché, avendosi 
disposto nel 1823 che fos sero interrate le sepolture della chiesa predetta, levossi anche la lapide del 
Rangone, e sotto di essa ritrovossi una cassa di marmo carrarese, fatta in modo particolare poiché 
v’era l’incastro per la testa, per le spalle, per le coscie ecc. del cadavere.  Questa cassa rimase in 
potere dell’assuntore dei lavori che la donò al Lapidario della Salute, e l’ossa, che in essa 
ritrovaronsi, furono trasportate a Sant’Arian. Anche la lapide trasportossi all’ingresso della porta 
maggiore.  
La chiesa di San Giuliano, consecrata nel 1580, era parrocchiale, ma nel 1810 divenne succursale di 
San Marco.  
Il campanile, per essere cadente, fu atterrato nel 1775.  
Secondo alcuni, presso la chiesa di S. Giuliano venne a morte Pietro, figlio di Giovanni Marturio, 
patriarca di Gra do, prelato ben noto per le sue contese giurisdizionali col doge Orso Partecipazio.  
In parrocchia di San Giuliano abitò e venne a morte Tomasina Morosini, regina d’Ungheria. Vedi 
Pignoli  (Fondamenta ecc. dei).  
V’abitò e vi venn e a morte Giacomo Surian, celebre medico ariminese. Vedi Banchetto  
(Sottoportico e Corte ecc. del).  
V’abitava pure nel 1582, probabilmente prima del suo matrimonio, la celebre letterata Modesta da 
Pozzo del q. Girolamo, che a bbiamo veduto decessa, dieci anni dopo, in parrocchia di S. Basso. 
Essa, notificando nel 1582 ai X Savii case a S. Geremia e campi nella villa di Borgoricco, sotto 
Campo S. Piero, «pro indiviso»  con Leonardo da Pozzo, di lei fratello, dichiarò di domicilia re in 
quell’anno a S. Giuliano in casa col proprio zio Nicolò Doglioni, notaio di Venezia.  
Prè Francesco Fabrizio, titolato di San Giuliano, già cappellano della Scuola di San Rocco, e 
maestro del Sestier di San Marco, venne decapitato ed abbruciato per so domia l’8 maggio del 1545.  
Essendo altri preti di S. Giuliano venuti a male parole l’11 decembre 1621, e dalle parole ai fatti con 
effusione di sangue, la chiesa, ove nacque la zuffa, dovette restar chiusa per tre giorni, e quindi fu 
ribenedetta e riaperta  per mano del patriarca. Vedi il «Giornale delle Cose del Mondo dal 1621 al 
1623»  (Codice Cicogna 983).  
In parrocchia di San Giuliano terminò i suoi giorni il 14 giugno 1789, in età d’anni 84, l’architetto 
Tommaso Temanza. Racconta il Benigna che, durante il funerale, nacque rissa fra il nunzio della 
scuola del Santissimo di San Giuliano, e quello della scuola del Santissimo di San Giobbe con 
istrappo del manto dalla cassa mortuaria.  
S  indice  
San Gregorio (Campo, Calle, Calle del Traghetto, Ponte).   
Non consta in qual anno sorgesse la chiesa di S. Gregorio, ma è certo, per testimonianza del 
Dandolo, che essa esisteva fino dall’897. Ebbe una rifabbrica dopo l’incendio del 1105, e verso il 
1140 passò sotto la  giurisdizione degli abati Benedettini di S. Ilario. Allorché questa famosa abazia 
restò distrutta nel 1247 dal tiranno Ezzelino, gli abati coi monaci si ritirarono a Venezia presso 
l’accennata loro chiesa, e Fridiano, uno di essi, la ristaurò, come si cre de, nel 1342, 
contemporaneamente al monastero. Dopo il 1450, gli abati regolari furono sostituiti dagli abati 
commendatarii, il primo dei quali, Bartolammeo Paruta, tornò a ristaurare la chiesa di S. Gregorio, 
che venne uffiziata non più da monaci, ma da u n cappellano ed altri sacerdoti, eletti dagli abati, ed 
aventi la cura spirituale del circondario. Finalmente nel 1775 fu soppresso il titolo abaziale, ed 
istituito quello di pievano. La chiesa di S. Gregorio fu secolarizzata nel 1808.  
In capo al «Rio di S . Gregorio»  solevasi celebrare, come in altri punti di terra e di acqua della città, 
le così dette «Forze d’Ercole»  dalle due opposte fazioni dei Castellani e dei Nicolotti. Così descrive 
il Mutinelli nel suo «Lessico Veneto»  questo divertimento: «Steso un  tavolato sopra alcune botti, se 
il giuoco era fatto in terra, e sopra due chiatte se veniva fatto in un canale, ciò che era più in uso 
ed avveniva più spesso, vi si innalzava sopra un edifizio vivente perché composto tutto di uomini. 
La base in gergo fazi onario detta saorna era formata da più individui stretti ed uniti fra loro 
mediante alcuni regoli sostenuti dalle loro spalle. Sopra questi regoli, e per conseguenza sugli 
omeri di chi li reggeva, saliva un’altra mano di uomini, quindi una terza, una quart a, ed una 
quinta, le quali, rinnovando il maneggio dei primi ed alle volte accosciandosi senza regoli 
(posizione che dicevasi i banchetti) si venivano a formare diversi piani appellati ageri. Ad ogni 
piano però andava gradatamente a diminuire la massa dell e persone, di guisa che l’ultimo, il quale 
diveniva quasi il comignolo della fabbrica, ed era il sesto, il settimo, o l’ottavo, finiva con un solo 
fanciullo appellato cimiereto, non mancando colui, in situazione tanto elevata e rischiosa, di fare 
un caporo vescio. Abbenché questo giuoco necessariamente, per legge di gravità, non potesse 
offrire una forma diversa dalla piramidale, pure, alcun poco variando alle volte in conseguenza 
delle arrischiate modificazioni che vi si introducevano sempre dai giuocatori affine di soprastare la 
fazione avversaria, e che stavano soltanto nel maggiore o minor numero degli ageri, dei banchetti, 
e nella diversità di altri scorci o positure, accadde che ogni giuoco avesse una particolare 
denominazione. Quindi, come ho veduto in  una matricola, che aveva appartenuto ad una delle due 
fazioni, vi erano, a modo d’esempio, i giuochi nominati l’Unione, la Cassa di Maometto, la Bella 
Venezia, il Colosso di Rodi, la Verginella, la Gloria, la Fama ecc., giungendo poi in questi giuochi 
l’ardimento a tanto che un uomo eseguiva un caporovescio sopra la testa d’un altro, che era ritto 
sulle spalle d’un terzo, i cui piedi poggiavano soltanto sopra i ferri d’una gondola».  
Le «Forze d’Ercole»  si diedero in «Rio di S. Gregorio»  anche il 31 maggio 1810 per festeggiare 
l’anniversario della coronazione a re d’Italia di Napoleone I, e del di lui matrimonio con Maria 
Luigia. Scrive il Cicogna, nei suoi «Diarii manoscritti»,  che i Nicolotti fecero bene il primo giuoco, 
ma poco bene il secondo, poiché il «sottocimiero»  sporse una spalla, laonde cadde il «cimiero»  
prima del compimento. Subentrarono i Castellani, che ebbero da prima fortuna, ma mentre 
s’apprestavano al secondo giuoco, persone corrotte dai Nicolotti sollevarono rumore, fingendo che 
loro fosse ro stati involati i fazzoletti e le tabacchiere. A sedare il tumulto, le guardie sguainarono le 
daghe, sicché nacque confusione indicibile, alcuni si gettarono nelle barche, che, pel soverchio 
peso, si capovolsero, altri restarono soffocati dalla folla sul le Fondamente; un individuo, che 
ammirava lo spettacolo dal tetto d’una casa, protendendo la persona, cadde, e morì di colpo; si 
ebbero dieci altri morti, con vari feriti, ed andò perduta roba non poca.  
In parrocchia di S. Gregorio abitava e morì quel Bart olammeo Bozza, autore di varii mosaici che 
adornano la basilica di S. Marco. Nei Necrologi Sanitarii: «1594. A dì 17 ottobre. M. Bortolo Boza 
dallo musaicho, d’anni 74, da febbre mesi 2. S. Gregorio».  
A quanto abbiamo detto circa la chiesa di S. Gregorio a ggiungeremo che in un pilastro della 
medesima, entro una cassetta di larice, fu deposta nel 1576 la pelle di Marcantonio Bragadin, 
l’intrepido difensore di Famagosta, scorticato vivo dai Turchi nel 1571. Vedi Bragadin  (Calle).  Chi 
la sottrasse dall’Arsenale di Costantinopoli, ove custodivasi, fu, circa all’anno 1575, uno schiavo di 
nome Girolamo Polidoro da Verona, il quale, liberato coll’oro dei Bragadin, presentò il 1° dicembre 
1587, una supplica per ottenere in premio sedici  ducati mensili, ma non potè ottenerne che cinque 
soltanto, per decreto del Senato 13 febbraio 1587 M. V. La pelle del Bragadin fu il 18 maggio 1596 
trasferita in apposita urna nella chiesa dei SS. Giovanni e Paolo. «Essa»,  dice una cronaca già dai 
Bragadi n posseduta, «era piegata in ampiezza d’un foglio di carta, salda, e palpabile come fosse un 
pannolino; vi si vedevano i peli del petto ancora attaccati, et alla mano destra, che era scorticata, 
le dita non compiute di scorticare con l’unghie che sembravan o ancora vive» ecc. Nel 1762 i frati 
dei SS. Giovanni e Paolo s’accinsero a visitare l’urna, e la trovarono con un foro nella parte 
risguardante il muro, donde scorsero una cassetta, la quale, appunto per essere l’urna suddetta col 
foro al muro, non poteva  estrarsi.  
S  indice  
Santissimo (Corte e Sottoportico del)  a S. Maurizio.  
Dalla immagine del Santissimo, scolpita in pietra sul prospetto di una casa con sopra le parole: sia 
laudato il santis. Sacramento , ed all’intorno e sotto, le altre: regi saeculorum immortali et invisibili 
domus et om.ia p.ri caimi m.ci viii 7bris die nativitatis virg.s mariae anno domini mdclxv, che noi 
interpretiamo: al re dei secoli immortale ed invisibile le case e tutte le propr ieta’ di pietro caimo 
medico (vengono offerte) viii settembre, giorno della nativita’ di maria vergine, anno del signore 
mdclxv. Ritroviamo infatti che «l’Ecc. Pietro Caimo Medico q. Azino da Udine»  comperò il 16 
luglio 1658 dai Procuratori «de Supra»,  quali commissari di Marcantonio Morosini «una casa posta 
in contrà di S. Mauritio»,  e rileviamo dalla Descrizione della parrocchia di San Maurizio pel 1661 
che la casa suddetta, in quel tempo appigionata al «sig. Co. Paolo Conti Padovano»,  sorgeva 
precisament e nella corte fin d’allora detta «del Santissimo».  Crediamo poi che l’anno 1665 
dell’iscrizione segni l’epoca nella quale Pietro Caimo riedificò il proprio stabile, e rinnovò insieme 
l’immagine del Santissimo colà prima esistente. Pietro Caimo nel 1661 abi tava in parrocchia di San 
Giuliano, giù del «Ponte dei Ferali»,  in una casa di «D.o Biasio e Marco fratelli Donati»,  
possedendo in quelle vicinanze altre due case comperate dalla procuratia «de Citra».  
Santissimo (Rio del)  a S. Stefano.  
O dall’avere l’imb occatura dietro la «Corte del Santissimo», per la quale vedi l’articolo 
antecedente, o, meglio, dallo scorrere che fa sotto la cappella del Santissimo venerato nella chiesa di 
Santo Stefano.  
S  indice  
Scala Matta (Corte)  in «Ghetto Vecchio».  
Confessiamo d’ignorare l’origine di siffatta denominazione, se pur essa non sia corruzione di 
«Calamatta»,  cognome di famiglia.  
S  indice  
Scimia (Calle, Ramo della)  a S. Salvatore.  
Da un’osteria all’insegna della «Scimia».  Lo stabile nel 1661 era della famiglia Nani.  
S  indice  
Scimia (Calle della)  o delle Spade , a Rialto, presso la «Pescheria Grande».   
Troviamo che, fi no dal 1498, questa calle porta la sua denominazione, derivante da un’altra osteria 
all’insegna della «Scimia»,  che esisteva in un fabbricato donato alle monache di S. Lorenzo da 
Giovanni Venier, con istrumento 5 settembre 1227, in atti del prete e notajo Pietro Bonvicini. Fino 
dal 1381, 27 febbraio M. V., le monache avevano appigionato ad uso di osteria, coll’insegna della 
«Scimia»,  il fabbricato medesimo, di cui parla il Sanudo nei «Diarii»,  raccontando che nel terribile 
incendio del 10 gennaio 1513 M. V.  andò in fiamme l’ «hostaria de la Scimia che è di le muneghe di 
S. Lorenzo, et era nova».  
Questo fabbricato serviva ad eguale destinazione anche nel secolo trascorso, mentre la Descrizione 
della parrocchia di S. Giovanni Elemosinario pel 1713 pone in «Call e della Scimia»,  a Rialto, uno 
stabile delle monache di S. Lorenzo, per cui pagava pigione «Simon Mascaroni hosto alla Scimia».  
Per quanto sembra, fuvvi eziandio in questa calle un’osteria all’insegna «delle Spade»,  che diede il 
nome anche alla prossima «Calle dietro le Spade»,  e che era ben diversa dall’osteria all’insegna 
medesima, respiciente il «Rio delle Beccherie».  
S  indice  
Scuola (Corte della)  a San Giovanni Evangelista.  
La Scuola di San Giovanni E vangelista dà il nome a questa località.  
Usavano i Veneziani di raccogliersi in alcune pie confraternite, appellate «scuole»,  vocabolo 
proveniente dal greco, e dinotante unione di persone che danno opera, od attendono a qualche cosa. 
Dicesi che questo cost ume sia stato portato in Italia nel secolo VII dalla Germania per mezzo di S. 
Bonifacio. Le scuole si dividevano in grandi e minori, conosciute anche sotto il nome di «fraglie».  
Le scuole grandi, così chiamate per la loro magnificenza, dovizie e privilegi,  erano sei: di S. 
Teodoro, di S. Maria della Carità, di S. Gio. Evangelista, di S. Marco, della Misericordia e di S. 
Rocco. Assai più numerose erano le minori, composte per la maggior parte dai varii corpi delle arti 
e mestieri. Ogni scuola grande aveva il  suo edificio ove raccoglievasi; il suo edificio avea pure, od 
almeno il suo altare in qualche chiesa, ogni scuola minore, o «fraglia».  Sì le une che le altre facevan 
molte opere di carità dotando annualmente povere donzelle, e dispensando in dono case, da nari, e 
mantelli. Talvolta fornivano eziandio militi allo Stato. Erano rette da speciali statuti, raccolti in 
alcuni libri chiamati «mariegole»  (quasi «madri regole» ), con un guardiano, un vicario, ed uno 
scrivano per ciascheduna.  
Venendo ora a parlare del la Scuola di S. Giovanni Evangelista, diremo come una delle confraternite 
suddette, stabilita fino dal 1261 in chiesa di S. Apollinare, si trasferì nel 1307 in quella di S. 
Giovanni Evangelista, allora sottoposta al juspatronato della familia Badoer, che c olà possedeva 
pure un ospizio per povere donne da essa fondato. I Badoer nel 1340 concessero alla confraternita 
un prossimo terreno vacuo ove incominciò ad innalzare un edificio per le proprie radunanze, che 
compì del tutto soltanto nel 1453, avendo fino d al 1414 ottenuto di poter disporre anche 
dell’ospizio, a patto di fabbricarne uno di nuovo in vicinanza. Il bell’arco di ingresso al cortile, 
lavoro di Pietro Lombardo, data dal 1481. La suddetta confraternita contava di rendita 18mila 
ducati, e personaggi  altissimi vi erano ascritti, fra cui Filippo II re di Spagna. Nemmen essa però 
potè resistere alla comune soppressione, avvenuta nel principio del secolo presente. D’allora in poi 
il magnifico locale ove raccoglievasi servì da magazzino erariale, finché l ’appaltatore Gaspare 
Biondetti, sorretto da molti soci, comperollo e, ristaurati i guasti recatigli dal tempo, lo ridonò al 
divin culto il 27 decembre 1857 per uso della «Società di mutuo soccorso fra gli operai dell’arti 
edificatorie» , da lui istituita.  
Scuola (Calle a fianco, Sottoportico, Ponte, Ramo della) a S. Rocco. Fino dai primordi del secolo 
XV esisteva presso la chiesa dei Frari una confraternita sotto l’invocazione di S. Rocco. Unitasi ad 
un’altra confraternita, che in onore del medesimo Santo es isteva in S. Giuliano, edificò nel 1478 un 
tempio sacro a San Rocco, e nel 1481 fu ascritta dal Consiglio dei X fra le scuole grandi della città. 
A mezzo di due monaci Camaldolesi, riuscì eziandio nel 1484 di trafugare da Voghera il corpo del 
suo Santo pro tettore. Senonché, per ignoti motivi, si allontanò nello stesso anno dai Frari, atterrò la 
chiesa innalzata, e trasferissi in un sito nella parrocchia di S. Samuele, ove sorgeva un antico 
oratorio dedicato a S. Susanna. Colà stava per erigere una nuova chi esa, quando, mutato consiglio, 
stabilì la sua dimora nel palazzo dei patriarchi di Grado a San Silvestro. Poscia, insorti alcuni litigi, 
ritornò a S. Maria Gloriosa dei Frari e, fatti nuovi accordi coi padri Minori, rialzò nel 1489 la chiesa 
in onore di Sa n Rocco, e traslatovvi il corpo del Santo. Tre anni dopo costrusse la prima scuola, che 
in seguito ampliò e ristaurò. Essa sussiste ancora col nome di «Ragionateria Vecchia»,  o «Vecchia 
Scuola».  Circa poi il 1516, giunti i devoti confratelli al numero di 5 00, vollero erigere un più ampio 
e magnifico edificio per le loro adunanze. Sembra che, sopra un modello preesistente, lo 
incominciasse maestro Bartolammeo Buono, a cui si sostituì Sante Lombardo, e finalmente lo 
Scarpagnino. La fabbrica ebbe compimento ne l 1549, e costò 47.000 ducati d’oro. La confraternita 
di S. Rocco contava nel passato secolo circa 60.000 ducati di rendite, buona parte dei quali erogava 
a sollievo dei poveri. In premio di tali beneficenze, il Pontefice Pio VI nel 1789 innalzolla sopra l e 
altre, concedendole, con molte spirituali prerogative, il titolo di Arciconfraternita. Nella generale 
soppressione del 1806, per cui non si lasciarono sussistere che le fraternite del SS. Sacramento, 
l’arciconfraternita di S. Rocco fu l’unica rispettata.  Il demanio avocò le sue rendite, ma vi sostituì 
un conveniente assegno pell’uffiziatura della chiesa. Questo sodalizio tuttodì fiorisce, e conta molti 
confratelli specialmente nel ceto dei mercadanti.  
Nella scuola di S. Rocco si esponevano pubblicamente i l giorno del Santo le opere di pittura dei 
giovani maestri veneziani.  
Scuola (Campiello dietro la)  a S. Fantino.  
Apresi dietro quell’edificio che era un tempo sede d’una confraternita intitolata a Nostra Donna, la 
quale, avendo assunto l’incarico di accom pagnare i rei al patibolo ed alla tomba, chiamavasi di S. 
Maria della Giustizia o della Buona Morte. Nel 1458 essa si congiunse alla scuola di S. Girolamo, 
istituita nella chiesa di S. Fantino, onde si disse anche di S. Girolamo. Nel principio del secolo X VII 
prese a ristaurare il locale ove radunavasi, sul disegno di Alessandro Vittoria, che alzò la facciata 
respiciente il «Campo di S. Fantino»  in due ordini, ionico e corinzio, non sapendosi però guardare 
dai difetti dell’epoca, volta al corrompimento. Sop pressa la confraternita di S. Maria di Giustizia, 
accolse questo locale nel 1810 la Società di Medicina e poscia varie altre accademie donde formossi 
l’Ateneo Veneto, il quale vi ha stanza tuttora.  
Dietro la Scuola di S. Maria della Giustizia, in una notte  del mese di giugno 1622, venne uccisa con 
12 ferite nella testa Angela Celsi, cortigiana, per rubarle quanto possedeva (Codice Cicogna 2454).  
Uno scherzoso aneddoto fu inserito nell’ «Archivio Veneto»  riguardo la Scuola medesima. Litigando 
essa negli ultim i tempi della Repubblica per ragioni possessorie con le sorelle Bettina ed Anna 
Vidoni, note cortigiane, domiciliate in una loro casa propinqua, ed avendosi un giorno svolto il 
piato presso la Quarantia Civile, si sparse per la città il seguente epigramma:  
Gran sussuro, gran schiamazzo  
Xe sta fato ancuo a Palazzo  
Tra la scola dei Picai  
E la casa dei Pecai.  
Scuola (Calle della)  a S. Maria del Carmine.  
La confraternita di S. Maria del Carmine incominciossi ad unire nel 1594. Nel secolo XVII innalzò 
l’edifici o che tuttora si scorge presso la chiesa. Altre volte dispensava questa scuola 125 grazie 
all’anno, di 10 ducati l’una, affine di collocare donzelle in matrimonio, o far loro vestire l’abito 
monacale. Soppressa nel 1806, venne poscia ripristinata.  
Scuola (Calle della)  allo Spirito Santo. Nel 1492, sotto il doge Agostino Barbarigo, fu istituita la 
Scuola dello Spirito Santo nella chiesa del medesimo nome, e poscia confermata nel 1496 con 
ispeciale autorità di formare le proprie leggi. Nello stesso anno venne  aggregata all’Archiospitale di 
S. Spirito di Saxia in Roma. Nel 1506, 27 agosto, il Consiglio dei X decretò il fondo perché si 
erigesse il locale di riduzione pei confratelli, locale che tuttora vediamo in piedi, e che diede il 
nome alla calle di cui stia mo parlando. La Scuola dello Spirito Santo, che al dir del Coronelli, 
componevasi di 400 confratelli, cioè 200 preti e 200 secolari, fra i quali molti patrizi, restò 
soppressa nel 1807. Per maggiori notizie vedi l’opuscolo: «Archiconfraternita e Suffragio dello 
Spirito Santo. Venezia, per Giacomo Tommasini, MDCCXLVIII».  
Scuola (Calle della)  a S. Gregorio.  
Alcuni uomini caritatevoli, essendo promotori Negrin di Ronchi ed Antonio Tirabosco, presero a 
pigione nel 1575 da Giacomo Saloni, cittadino veneziano da l confine di S. Gregorio, un terreno 
vacuo, e vi costrussero un oratorio sacro alla B. V., nel quale piantarono una scuola di Dottrina 
Cristiana. Essa componevasi da una pia unione di ecclesiastici e secolari, presieduta dal patriarca, e 
dicevasi Scuola Ma ggiore, perché fino dal 1592 avea avuto l’incarico di regolare tutte le scuole 
maschili di Dottrina Cristiana della città. Nell’edificio ove raccoglievansi erano chiamati nei giorni 
prescritti i fanciulli di più parrocchie per volta a recitare tutta la dot trina, in cui se venivano 
riconosciuti abbastanza periti, si eleggevano a maestri delle rispettive chiese parrocchiali, e 
riportavano una ricompensa divota. La Scuola Maggiore ebbe termine nel 1807. Vedi: «Storica 
narrazione sull’origine delle Scuole di Cr istiana Dottrina. Venezia, Tip. Tasso, 1830».  
Scuola (Calle della)  alla Maddalena.  
Dalla scuola dei «Finestreri»  (finestraj), che un tempo era dedicata a S. Maria Maddalena. Nelle 
«Condizioni della Diocesi di Venezia e Dogado» , presentate nel 1564 ai «Sop raintendenti alle 
Decime del Clero»,  troviamo che alla Maddalena esisteva una «casetta appo la chiesa, sopra la 
Sagrestia, la qual tien ad affitto la Scola dei Finestreri».  Ciò prima che la chiesa di S. Maria 
Maddalena venisse rifabbricata quale presenteme nte si vede.  
L’arte «dei Finestreri»  fu chiusa nel 1474. Essendosi in essa, come in altre parecchie, introdotto nel 
secolo passato gran numero di Grigioni, professanti la religione protestante, e ciò dando luogo a 
questioni, decretò il Senato, che niuno po tesse essere eletto per Capo Maestro nelle arti dei 
Finestrai, Acquavitai, Arrotini, e Pestrinai se i votanti della Banca e Capitolo non fossero almeno 
per due terzi appartenenti al Cattolicismo.  
S  indice  
Scuola dei Fabbri (Calle della) a  S. Moisè.  
Vedi Fabbri . 
S  indice  
Soranzo (Corte)  a S. Martino.  
Da un antico palazzo, che apparteneva ad un ramo della patrizia famiglia Sora nzo. Si fa discendere 
questa famiglia dalla gente Superanzia di Roma, e si dice venuta da Altino o da Burano nel 456. Si 
dice pure fregiata della potestà tribunizia, ed ammessa al Consiglio fino dal 747. Un Giovanni 
Soranzo, spedito generale di venticinque  galere contro i Genovesi nel 1295, prese Caffa nel 
Chersoneso Taurico. Poscia nel 1310 ebbe l’incarico di persuadere Bajamonte Tiepolo ad 
abbandonare Venezia, e finalmente nel 1312 ascese al soglio ducale, che tenne con gloria per sedici 
anni e mezzo. Asp ro ed incomposto nell’esteriore ci viene dipinto dai cronisti come gentile e 
cortese nei fatti. L’agone ove la famiglia Soranzo, al pari di quasi tutte le patrizie famiglie 
veneziane, maggiormente rifulse, furono le guerre contro i Turchi. Noi, per istudio  di brevità, 
staremo contenti a nominare soltanto quel Benedetto Soranzo, sopraccomito della galera intitolata il 
«Cristo Risuscitato»  nella grande giornata delle Curzolari, il quale, essendo ferito da tre colpi di 
freccia, e vedendosi uccisi all’intorno t utti i suoi commilitoni, appiccò fuoco alle munizioni, e saltò 
in aria col naviglio, e coi nemici, che già se n’erano fatti padroni. I Soranzo produssero pure alcuni 
vescovi, e fabbricarono la chiesa di S. Samuele, nonché la facciata di quella di S. Giusti na. 
Parecchie strade furono da loro denominate.  
S  indice  
Soranzo (Calle)  detta Correr  ai SS. Ermagora e Fortunato.  
Per la prima famiglia vedi l’articolo antecedente. Per la seconda vedi Correr  (Ponte ecc.). Questo 
ramo dei Correr era domiciliato in un prossimo palazzo risguardante il «Canal Grande»,  ove nel 
1687 alloggiò il duca di Savoja. Il ramo Correr da S. Marcuola andò estinto nel 1771 in un 
Gregorio, al secolo Giulio, mon aco cassinense. Allora il palazzo venne ereditato dai Contarini. Da 
ultimo fu comperato dal celebre generale garibaldino Cristiano Lobbia, la cui vedova lo possiede 
tuttora.  
S  indice  
Soranzo (Fondamenta)  detta Fornace  a S. Gregorio.  
Della famiglia Soranzo, un ramo della quale abitava e possedeva stabili sopra questa fondamenta 
fino al cadere della Repubblica, abbiamo favellato più sopra. Essa fondamenta poi, che oggidì è 
chiamata «Fornace»,  o «della Forna ce», trovasi nominata nelle antiche carte, insieme al contiguo 
rivo di S. Gregorio, «delle Fornaci»,  segno che le fornaci erano più d’una. D’una fornace, situata in 
fondo al rivo di S. Gregorio, parla il Codice del «Piòvego»  fino dal 1292. Il Sabellico in quella vece 
usa del numero plurale, ed indica che presso lo Spirito Santo, ed in faccia l’emporio dei Sali, vale a 
dire sulla fondamenta di cui si tratta, eranvi «lateritiae fornaces».  Sembra bensì che esse in tempi a 
noi più vicini si riducessero ad una s ola, la quale era propriamente situata in «Calle della Crea»,  
presso la «Fondamenta Soranzo detta Fornace».  Infatti la Descrizione della contrada di S. Gregorio 
pel 1661, nominando la «Calle della Crea»,  fa l’annotazione: «Carlo Prandi tiene fornasa con 
casa, et ariva sopra Canal Grande, nella qual fornasa cucina calcina e piere con terreno di 
rimpetto».  
S  indice  
Sottoportico Scuro (Calle del).  
Vedi Portico Scuro . 
S  indice  
Spade (Ponte, Ramo delle)  a S. Matteo di Rialto.  
L’osteria all’insegna delle «Spade»,  che qui presso esisteva, era molto antica, poiché leggesi che un 
«Carlo de Zuane hosto all’insegna delle Spade»  era nel 1488 gastaldo della confraternita degli osti, 
solita allora a radunarsi nella chiesa di S. Matteo. Anche Marin Sanudo nomina l’osteria «della 
Spada» , o «delle Spade»,  a Rialto, «sul rio delle Beccherie».  Ed il catasto del 1566 insegna che 
l’«osteria delle do Spade a S. Matteo»,  con due botteghe sottoposte, apparteneva allora alla famiglia 
Foscari, ed era appigionata ad un ostiere di nome «Battista».  
Il «Ponte delle Spade»  era di legno, ma fu rifatto in ferro nel 1886.  
Una sera di carnevale del 1745 un  gentiluomo di casa Balbi e quel Giacomo Casanova, altre volte in 
quest’opera menzionato, adocchiarono una bella popolana da S. Giobbe che stava bevendo col 
marito e con altri due amici in un magazzino alla Croce. Idearono tosto di averla ai loro voleri, e , 
sotto colore d’essere pubblici funzionari, imposero al marito ed agli amici di seguirli, in nome del 
Consiglio dei X, fino all’isola di S. Giorgio. Piantati colà quei poveri gonzi, ritornarono a Venezia, 
e ritrovarono a Rialto la donna, che avevano lasci ato a guardia d’alcuni loro compagni. Allora la 
condussero all’osteria delle «Spade»  ove cenarono, e si diedero buon tempo con essa tutta la notte, 
dopo che la rimandarono a casa. Ciò vienci raccontato nei suoi «Mémoires»  dallo stesso Casanova, 
al quale la sciamo tutta la fede del racconto, quantunque il fatto non ci sembri improbabile, né sia 
stato il primo di tal genere avvenuto nella corruzione generale, serpeggiata in tutte le classi sociali 
negli ultimi tempi della Repubblica.  
Spade (Calle dietro le)  a Rialto, presso la «Pescheria Grande».   
Vedi Scimia  (Calle della)  o delle Spade . 
S  indice  
Specchiera (Corte)  a S. Marina.   
Qui stanziavano nel 1661 «Matteo Roder spechier e Menego Marin spechier».  Il primo di essi 
appartenne probabilmente alla famiglia di quel Vincenzo Roder, che, per aver inventato gli specchi 
cristallini, ebbe dal Senato un privilegio per anni 25, ma posci a insegnò ad altri il segreto. Se ne fa 
onorevole menzione nella «Mariegola»  dei «Marzeri»,  esistente nello Archivio Generale.  
Specchiera (Corte della)  ai SS. Ermagora e Fortunato, presso la «Calle dei Ormesini».   
Venne forse così detta dalla proprietaria di qualche laboratorio di specchi. E veramente dai 
Necrologi Sanitari si ricava che il 23 ottobre 1630, anno della pestilenza, morì nella parrocchia 
indicata una «Betta specchiera, de ani 39, di sospeto».  
Pell’arte degli «Specchieri»  vedi l’articolo susseg uente.  
S  indice  
Spezier (Ramo, Calle del)  ai SS. Filippo e Giacomo.  
La prossima bottega da speziale, o farmacista, che si vede tuttora aperta all’insegna del «Lupo 
Coronato»,  è alquanto antica, poiché fi no dal 1554 troviamo un «Santo Locatello, specier al Lovo»,  
in «Campo dei SS. Filippo e Giacomo».  Apprendesi dall’opera del Grevembroch («Abiti dei 
veneziani di quasi ogni età») che un Nicolò Corradi, conduttore di questa farmacia, fu l’ultimo, 
intorno al 1720, a vestire il vecchio costume dei farmacisti, simile a quello che portavano i fanti 
dell’avogaria. I farmacisti nei primordii erano uniti agli «Spezieri da grosso»,  ma poscia se ne 
staccarono, continuando però a pagare le gravezze coi medesimi. L’erud ito comm. Cesare Foucard 
pubblicò lo statuto dei Medici e dei Farmacisti, scritto nel 1258. Questi ultimi, ridotti in collegio per 
decreto del doge Girolamo Priuli 5 marzo 1565, avevansi scelto per titolare la Trasfigurazione di N. 
S. ovvero il SS. Salvato re, e nel giorno della festa assistevano in corpo ad una messa cantata nella 
chiesa dei Frari. Nel convento dei Frari facevano pure le loro riduzioni. Distinguevansi 
specialmente nel comporre la teriaca, o «triaca»,  di cui facevano smercio coi più lontani paesi. I 
Veneziani appresero la ricetta della teriaca dai Greci e dagli Arabi, ma, mediante la finezza ed il 
riconoscimento degli aromi e delle altre sostanze, l’esattezza ed uniformità della composizione, e le 
cure del Magistrato alla Sanità, poterono giu ngere ad alta rinomanza in modo che gli stessi popoli 
d’Oriente, un tempo i soli manipolatori del secreto d’Andromaco, non prestarono più fede ad altra 
teriaca che alla veneziana. Essa, secondo i «Notatòri»  del Gradenigo, fabbricavasi nella Farmacia 
della «Testa d’Oro»  a Rialto fino dal 1603, anno il quale era notato sui recipienti. Gran voga 
acquistò fra noi questo rimedio dopoché (sempre a detta del Gradenigo) Orazio Guargante da 
Soncino guarì per tal mezzo Lodovico Taverna, legato apostolico presso la Re pubblica. Vigeva il 
costume che nelle farmacie di Venezia, dette «triacanti»,  si tenessero in dati tempi dell’anno esposti 
in bell’ordine per tre giorni nella mostra gli ingredienti della teriaca, parte dei quali venivano battuti 
al di fuori da una schiera  di facchini in mortai di bronzo, situati sopra alcuni circoli del selciato, che 
tuttora esistono innanzi a qualche farmacia. Quei facchini vestivano una giubba di colore 
bianchiccio, brache rosse con sciarpa gialla, e portavano in testa un berretto celest e circondato di 
giallo, e sormontato da una piuma. Durante il lavoro, cantavano per solito le strofe seguenti, 
alternandole coi colpi di mazza:  
Per veleni, per flati, ed altri mali  
La triaca gh’à el primo in sti canali!  
Talvolta però la loro allegria trasm odava in licenza, tanto da lanciare frizzi e motti osceni verso le 
donne passanti, come specialmente praticavasi, secondo la «Gazzetta Urbana»  del 1788, alla 
farmacia dei «Due Mori»  in «Calle dei Stagneri»,  oggidì più non esistente. I Farmacisti, in 
occasi one del solenne ingresso che fece in Venezia nel 1574 Enrico III re di Francia e di Polonia, 
prepararono una fusta turchesca di dodici banchi colla coperta di panno d’oro. La poppa era di 
dentro ornata di bellissimi tappeti, ed ai quattro lati di essa sorg evano quattro piramidi di color 
celeste, contenenti fuochi artificiali, mentre alla base sedevano quattro ninfe. A prora poi 
ammiravasi altra piramide colla «Testa d’Oro»,  insegna della farmacia più sopra nominata, e col 
simbolo del pellicano, intorno a cu i giravano le parole: «Respice Domine».  Essendo la farmaceutica 
calcolata arte nobile, dava diritto a chi l’esercitava di sposare una gentildonna veneziana. Essa nel 
1773 contava in Venezia 90 botteghe e 90 inviamenti, con 90 professori, 60 giovani e 30 ga rzoni.  
Altre strade sono dette «del Spezier»,  non tutte però dai prossimi farmacisti, mentre alcuna ebbe tal 
nome anche dai prossimi speziali da droghe, o da confetture.  
Spezier (Calle)  a S. Stin.  
Vedi Donà . 
S  indice  
Spezier (Calle del) detta della Chiesa  a S. Pantaleone.  
In principio di questa calle, che guida alla chiesa di S. Pantaleone, esiste tuttora uno speziale da 
confetture.  
S  indice  
Spirito Santo (Campo dello, Fondamenta delle Zattere allo).   
Maria Caroldo, monaca di S. Catterina in Venezia, coll’appoggio del proprio fratello Girolamo, e 
del sacerdote Giacomo Zamboni, fondò in questa situazione nel 1483 un convento di m onache 
agostiniane. Essa però, dieci anni dopo, venne accusata dalla monaca Cecilia Vacca di mantenere 
amorosa tresca, oltreché col soprannominato Zamboni, con un giovinastro greco, altre volte 
processato, nonché con un medico, con cui, fingendosi ammalata , serravasi spesso nella propria 
cella. Venne accusata inoltre di sperperare i beni della comunità, d’impegnare gli oggetti sacri della 
chiesa, e di permettere che alcune monache, sue amiche, uscissero di notte travestite dal convento 
mentre tiranneggiava le altre in modo da costringerle a fuggire. Il patriarca pertanto condannò la 
Caroldo ad essere deposta dal grado di abbadessa, e rinchiusa in più stretto monastero, ma essa 
appellossi, sicché nel 1494 pendeva ancora il processo, senza che se ne sappia la sentenza 
definitiva. Degli scandali, che sotto il di lei regime succedevano allo Spirito Santo, ne abbiamo una 
prova nella condanna inflitta il 12 settembre 1491 a ser Francesco Tagliapietra e a ser Marco Balbi, 
che avevano avuto carnale commercio con due di quelle claustrali. Tali scandali però non cessarono 
anche in epoca posteriore, poiché nel 1563 Girolamo Fenaruolo, avvocato, rapì suor Cristina Dolfin, 
monaca allo Spirito Santo, e nel 1567 suor Camilla Rota, amante di Gerolamo Corner, e suor 
Clemenza F oscarini, amante di Bernardo Contarini, da cui era stata resa madre, fuggirono dal 
medesimo convento, né s’ignora che poscia la Rota passò per concubina in casa d’un Guido 
Antonio Pizzamano il quale, a cagione di queste ed altre accuse, ebbe nel 1572 un pr ocesso per 
parte della Santa Inquisizione.  
La chiesa dello Spirito Santo, eretta insieme al convento, si rinnovò nel secolo XVI, sul disegno, 
dice il Sansovino, d’un Santo Verde. Quando nel 1806 fu soppresso il cenobio, e le monache si 
concentrarono con qu elle di S. Giustina, anch’essa venne chiusa per essere due anni dopo riaperta 
come succursale della chiesa di S. Maria del Rosario.  
Quanto alla «Zattere»,  vedi Zattere  (Fondamenta ecc. delle).  
S  indice  
Spiron d’oro (Sottoportico).  
Vedi Speron . 
S  indice  
Sporca o Vallaressa (Calle)  a S. Luca.  
Questa calle giustifica tuttora col suo aspetto il nome c he porta. Esso è proprio di qualche altra via 
della città, e malamente il Fontana lo vuole originato all’epoca in cui si distrussero le così dette 
«scoazzere»,  o «casselle delle squazze»,  e l’immondezze incominciaronsi a gettare per le strade, 
poiché anche  prima esistevano le così dette «calli sporche».  
La mattina del 10 novembre 1601 in «Calle Sporca» a S. Luca venne ferito in faccia da alcuni 
sconosciuti «Bernardin Briseghella»,  sindaco ed agente della città di Crema.  
L’altra appellazione dipende dalla pa trizia famiglia Vallaresso, un «Zaccaria» della quale, come si 
legge nell’estimo del 1661, possedeva alcuni stabili in «Calle Sporca»  a S. Luca. Per questa 
famiglia vedi Vallaressa  (Calle).  
S  indice  
Squero (Calle, Ramo del)  a S. Moisè.  
Deve sembrar naturale che varie strade di Venezia portino tale denominazione qualora si consideri 
che, innanzi all’erezione dell’Arsenale, c’erano vari «squeri» , o cantieri, ove la Repubblica  faceva 
costruire i proprii navigli, e che, ai tempi del maggiore commercio, «squeri»,  o cantieri, avevano 
pure molti privati, donde uscivano le galere di secondo rango, destinate alle tratte commerciali. Il 
Gallicciolli fa provenire la voce «squero»  da sq uadra, strumento necessario ai fabbricatori di 
barche, come a molte altre specie di artefici, e che nel nostro dialetto viene appellato «squara»,  o 
«squera».  L’arte degli «Squeraroli»,  che comprendeva anche quelli dell’Arsenale, si eresse in corpo 
nel 1610 , ed aveva scuola di divozione nella chiesa dei SS. Gervasio e Protasio, sotto l’invocazione 
di S. Elisabetta.  
Trovasi pure qualche località denominata dello «Squero Vecchio»  pell’antichità dello squero che 
colà esisteva.  
S  indice  
Squero (Calle del)  o dei Nicolosi  a S. Barnaba.  
Per la prima denominazione vedi l’articolo antecedente . La seconda deriva dalla famiglia Nicolosi. 
Un «Neri»  (che malamente i raccoglitori delle epigrafi scambiano con «Zero» ) «q. Francesco 
Nicolosi» da Firenze ottenne, fino dal 1386, un privilegio di cittadinanza veneziana. Egli nel 1398 
ebbe tomba nel chiostro dei SS. Giovanni e Paolo coll’iscrizione seguente: Neri Q. Francisci 
Nicolosi De Florentia Civis Venetiarum Et Mercatoris Et Suorum Heredum De Confinio Sancti 
Benedicti mcccxcviii Die xxx Augusti. Un «Anzolo Nicolosi»,  discendente dal citato Neri, notificò 
nel 1740 di possedere in Venezia, in «Calle longa S. Barnaba»,  una «casa da statio»,  ove abitava, 
con altre casette vicin e, «le quali»,  trascriviamo le di lui identiche parole, «sono state fabbricate 
nelli squeri che s’attrovano nella Cond.e del S.r Ipolito Trevisan et Andrea Giac.mo fratelli 
Trevisan, descritti al N. 249 Ossoduro, in me pervenuti g.ta li miei titoli et tras lato 10 maggio 
1718».  Anche nella Descrizione della contrada di S. Barnaba pell’anno medesimo 1740 si scorge 
che «allo squero, in Calle Longa», domiciliavano in casa propria li «Circospetti Anzolo e Zuane 
Nicolosi». Essi coprivano la carica di secretari de l Senato, ed erano nipoti di quel G. Battista 
Nicolosi, eletto nel 1713 Cancellier Grande.  
Il palazzo Nicolosi a S. Barnaba passò più tardi, per via d’eredità, in mano dei Querini.  
S  indice  
Squero vecchio  (Calle del)  ai SS. Giovanni e Paolo, presso la «Calle della Testa».   
Per questa, ed altre località di egual nome, vedi Squero  (Calle, Ramo del).  
S  indice  
SS. Apostoli (Parrocc hia, Campo, Rio, Ponte, Sottoportico, Rio terrà).  
Corre tradizione che nel VII secolo apparissero i dodici Apostoli a S. Magno, e gli prescrivessero 
d’innalzare un tempio a loro onore ove avesse ritrovate unite dodici gru. Cooperarono alla 
fondazione del sacro edificio i fedeli, e segnatamente un Gardoco Gardolico. La chiesa dei SS. 
Apostoli ebbe anticamente qualche ristauro, e nel 1575 venne rinnovata e consecrata dal vescovo di 
Traù, Antonio Guido. Più tardi, cioè alla metà del secolo XVIII, l’architetto  Giuseppe Pedolo le 
diede forma moderna, lasciando intatta però la cappella Cornara. Anche negli ultimi tempi 
s’aggiunsero alla chiesa dei SS. Apostoli nuovi ristauri e decorazioni.  
La parrocchia, probabilmente antica quanto la chiesa, ebbe ampliazione nel  1810 pell’aggiunta di 
parte della soppressa parrocchia di S. Sofia, e di altre vicine contrade. In essa sviluppossi nel 1105 
un fierissimo incendio, di cui nel Sanudo («Vite dei duchi di Venezia»)  troviamo i cenni seguenti: 
«In quest’anno, 1105, di gennaj o, uscì fuoco dalla casa d’Arrigo Dandolo, ovvero Zeno, a SS. 
Apostoli, e fu sì grande che abbruciò molte contrade et abbruciò tutta la detta contrada, e con furia 
di vento passò il Canal grande, et abbruciò S. Cassano, S. Maria Mater Domini, S. Agata, S. 
Agostino, e S. Stefano Confessore».  
Al «Ponte dei Ss. Apostoli»  scorgesi il palazzo del doge Marin Faliero, che, avendo tramato di 
rendersi assoluto signore di Venezia, andò mozzo del capo il 16 aprile 1355. La congiura fu 
scoperta da un Vendrame, o Beltra me, pellicciajo, ed a costui, dice la cronaca del Savina, (Classe 
VII, Cod. 134 della Marciana) venne donata «la casa grande de Ss. Apostoli in colonne, appié del 
ponte, che fu de Marin Falier, olim indegno dose» . Anche un’altra cronaca dice che la casa di  
Marino era quella «dalle colonne al Ponte Ss. Apostoli».  Scrive però il Sanudo che questa casa non 
fu donata a Beltrame, ma bensì alla chiesa dei SS. Apostoli, e che probabilmente venne ricomperata 
in seguito dalla famiglia Falier, poiché, ai tempi in cui  egli scriveva, era posseduta dalla famiglia 
stessa, il che verificossi anche in tempi posteriori. Essa conserva di antico i due veroni del centro, 
alquante «patere»  simboliche, e l’arma dei Falier.  
Predicando in chiesa dei SS. Apostoli nel 1542 il celebre  Bernardino Ochino, generale dei 
Cappuccini, apostatò dalla fede cattolica, laonde accusato, come dicesi, da S. Gaetano da Thiene, e 
chiamato a Roma, credette bene di salvarsi a Ginevra. Nella medesima chiesa predicando, un altro 
cappuccino nel 1579 giunse  a sradicare l’abuso che il bel sesso andasse per Venezia scollacciato, ed 
a mamme scoperte.  
Ai SS. Apostoli, in quella casa che sta in punta del «Rio di S. Giovanni Crisostomo»,  ed a cui si 
accede pel «Sottoportico Dolfin»,  abitava Pietro Aretino prima di  trasferirsi sopra la «Riva del 
Carbon», ove venne a morte.  
Ricorderemo, per ultimo, che, presiedendo alla costruzione del campanile dei SS. Apostoli un 
Domenico Longo, detto Bachetin, vecchio prete di chiesa, sdrucciolò nel 1672 giù dalla cella delle 
camp ane, e nella caduta attaccossi colle vesti alle sfere dell’orologio. Colà rimase per buona sorte 
sospeso quanto bastò perché si potesse accorrere in suo aiuto, e salvarlo. La cupola del campanile 
dei SS. Apostoli venne colta ed assai danneggiata da una sae tta il 28 ottobre 1779.  
Quell’edificio, situato in «Campo dei Ss. Apostoli»,  che fino dal 1813 serve di chiesa alla 
Confessione Augustana, venne architettato dal Tirali, e serviva un tempo alle riduzioni dei fratelli 
ascritti al Suffragio dell’Angelo, isti tuito nell’11 gennaio 1557 m. v.  
S  indice  
SS. Ermagora e Fortunato (Parrocchia dei).  
Vedi S. Marcuola  (Parrocchia ecc.).  
S  indice  
SS. Filippo e Giacomo (Campo).  
La chiesa dei SS. Filippo e Giacomo sorse, a quanto sembra, nel 900. Alla fine del secolo XIV, 
oppure al principio del secolo XV, la occuparono i monaci d’Ammiana, e vi fabbricarono appresso 
un monastero, che nel 1472 fu unito alla Ducale basilica, ed assegnato ai primiceri di San Marco. 
Nel 1579 vi si stabilì il Seminario della chiesa di San Marco, e nel 1591 vi ritornarono di bel nuovo 
i primicerii. Tanto la chiesa quanto il monastero dei SS. Filippo e Giacomo si  rifabbricarono nel 
1683. Giunto il 1807, il primo di questi edificii venne secolarizzato, ed anche il secondo, dopo la 
morte dell’ultimo primicerio, avvenuta nel 1813, si fece servire ad altre destinazioni, finché nel 
1828 divenne residenza del Tribunale Criminale.  
Ai SS. Filippo e Giacomo, e propriamente intorno al «Rio di Palazzo»,  sorgevano le case degli 
Orseolo, dal tetto delle quali il popolo, sdegnato contro Candiano IV, gettò il fuoco per incendiare 
la ducale residenza. Ciò avvenne per consiglio d’u n Pietro Orseolo, creduto quel medesimo, che nel 
976 fu eletto doge in sostituzione del trucidato Candiano, e dopo morte annoverossi fra i Santi. Ci 
assicurano le cronache che in queste case dei SS. Filippo e Giacomo il doge Pietro Orseolo ebbe 
stanza ment re riedificavasi il palazzo ducale, distrutto nell’accennata congiura.  
In «Campo dei SS. Filippo e Giacomo»,  era domiciliato, secondo la cronaca Magno, Stamati 
Crassioti da Candia, che nascostosi di notte in chiesa di San Marco, ne derubò a varie riprese i l 
tesoro. Volendo egli trovar modo di fuggire da Venezia cogli oggetti involati, ricorse al N. U. 
Zaccaria Grioni, suo compaesano, donandogli un balascio, e facendosi giurare il silenzio. Il Grioni 
invece svelò il fatto al governo, e lo Stamati fu, per ord ine del Consiglio dei X, il 21 marzo 1449, 
appeso alle forche. «El qual Stamati»,  dice il Magno, «stava a S. Philippo e Jac. in una corte per 
mezzo al pozo dil campo, in una chaxa de le done de S. Zacharia». Con queste parole viene 
accennata la «Corte Sabb ionera»,  sopra l’ingresso della quale si scorgono le sigle S.Z. indicanti che 
quelle case appartenevano alle monache di S. Zaccaria. Notisi però che il Sanudo vuole per lo 
contrario che lo Stamati abitasse in «Calle di Ca’ Salomon»  a S. Maria Formosa, ed i  «Registri dei 
Giustiziati»  in «Calle dei Pignoli»  a S. Giuliano, raccontando con qualche divario l’avventura.  
Ai SS. Filippo e Giacomo, presso il «Rio di Palazzo»,  trovavasi pure la casa dei Duodo, ove 
rifuggivasi il doge Giovanni Mocenigo dopo l’incendio  appiccatosi la notte del 14 settembre 1479 
alla ducale residenza. Fuvvi chi allora propose, benché invano, di comperare tal casa con quella dei 
Tron, ed altre vicine, per costruire colà un nuovo palazzo ducale, il quale da un punto dovesse 
giungere al «Canal Grande»,  e dall’altro al «Campo dei SS. Filippo e Giacomo».  
Ai SS. Filippo e Giacomo avevano bottega «da disegni da dona et altro»  i due famosi musaicisti, 
fratelli, Francesco e Valerio Zuccato, come si espresse Tiziano, chiamato per testimonio nel 
processo già noto per la storia ed anche pel romanzo di Giorgio Sand, a cui furono sottoposti i 
Zuccato riguardo i mosaici della basilica. Essi forse nella medesima situazione abitavano, notando i 
registri del convento di S. Zaccaria che i due fratelli teneva no a pigione una casa in parrocchia di S. 
Procolo, alla quale era sottoposto il circondario dei SS. Filippo e Giacomo. Vedi S. Provolo  
(Campo ecc.).  
In «Campo dei SS. Filippo e Giacomo» abitava finalmente il letterato Antonio  Brucioli fiorentino, il 
quale, per aver stampato libri dichiarati eretici, venne, con sentenza 21 novembre 1548, condannato 
ad avere quei libri abbruciati, e pagare una ammenda in danaro nonché ad essere bandito per due 
anni da Venezia.  
S  indice  
SS. Gervasio e Protasio (Parrocchia, Campo, Rio).   
Sembra che la chiesa dei SS. Gervasio e Protasio, «vulgo S. Trovaso»,  sia stata fondata nei primordi 
di Venezia, e subito dichiarata parrocchiale. Nel 1028 stava per cadere, laonde nello stesso anno 
venne rifabbricata dalle famiglie Barbarigo e Caravella. Fino dai più rimoti tempi era soggetta a due 
superiori ecclesiastici, cioè al patriarca di Grado, ed al vescovo Olivolense. I litigi che nascevano 
diedero origine  nel 1041 ad un concordato, per cui l’elezione e l’investitura del vicario (così allora 
chiamavasi il pievano) doveva appartenere ad ambidue i prelati, e ad ambidue parimente doveva 
l’eletto prestar giuramento di fedeltà, ed obbedienza. Perì poscia la chie sa dei SS. Gervasio e 
Protasio nell’incendio del 1105, e rinnovossi tosto dopo splendidamente. Senonché nella notte fra 
l’11 e il 12 settembre del 1583 improvvisamente precipitò. Fu collocata la prima pietra del nuovo 
tempio nel giorno 26 luglio 1584, e ne l breve giro di sette anni si condusse a termine la fabbrica, 
che venne poi consecrata il 22 luglio 1657 da Pietro Rossi vescovo d’Ossero. Comunemente se ne 
crede architetto il Palladio, quantunque alcuni, non senza fondamento, abbiano qualche dubbio sulla  
verità di questa asserzione.  
Il circondario della parrocchia dei Santi Gervasio e Protasio acquistò maggior estensione nel 1810 
coll’aggiunta di quasi tutto quello della parrocchia di San Basilio, allora soppressa, e d’alcune 
contrade dell’altra ancor sup erstite dell’Angelo Raffaele.  
In parrocchia dei SS. Gervasio e Protasio abitava nel 1355 quel Bertuccio Israello, «paron de nave»,  
e suocero dell’architetto Calendario, che, sdegnato contro Giovanni Dandolo, pagatore alla Camera 
dell’Armamento, si rese com plice di Marin Faliero. Egli era Bertuccio di nome, ed Israello, od 
Isdraello, di cognome, e non viceversa, come finsero i romanzieri, i quali, a soprassello, hanno 
scritto falsamente che il medesimo fungesse la carica di Ammiraglio dell’Arsenale, e che in  un 
alterco con un patrizio riportasse uno schiaffo, laonde ricorresse al doge Marino, avendone la 
risposta: «Che vuoi che ti faccia? A me pure venne resa sì poca giustizia!».  Quest’avventura si 
riferisce invece, secondo la maggior parte delle cronache, a Stefano Giazza, detto Girello, che allora 
veramente era Ammiraglio dell’Arsenale, e che, pell’onta sofferta, entrò pur egli nella nota 
congiura.  
Nella parrocchia medesima morì nel 1554 la celebre poetessa Gaspara Stampa. «1554, 23 Aprilis. 
M.a Gasparina St ampa za 15 zorni am.a - S. Trovaso» . Così sta scritto nei Necrologi del Magistrato 
alla Sanità. Gaspara Stampa nacque in Padova da nobile famiglia milanese nel 1523. Tradottasi a 
Venezia, arse d’amore per Collaltino dei conti di Collalto, e dapprincipio fu  corrisposta, ma poscia, 
da lui negletta, cessò di vivere, straziata, come suona più concorde la fama, dall’angoscia, nell’anno 
31° della sua età. Essa ci lasciò un canzoniere il quale, se cede in eleganza a quelli degli altri poeti 
contemporanei, li super a tutti nel candore e nell’affetto. Per questa poetessa vedi specialmente 
l’«Anello di Sette Gemme»  di Luigi Carrer.  
Ai Santi Gervasio e Protasio venne pure, secondo il Boschini, fondata nel 1670 l’Accademia dei 
«Filateti»  da un gentiluomo Veneziano, il qu ale destinò il piano terreno della propria casa affinché 
gli artisti colà si radunassero a disegnare il nudo, e le plastiche, ch’egli faceva gettare sulle statue 
antiche. Vi concorrevano eziandio nei giorni festivi i professori delle scienze e dell’arti pe r 
ragionare di pittura, prospettiva, ottica, architettura e geometria.  
S  indice  
SS. Giovanni e Paolo (Parrocchia, Campo, Rio, Salizzada).  
Giacomo Tiepolo, doge, regalò nel 1234 ai pp. Domenicani una palu de qui posta perché vi 
fabbricassero un tempio ed un convento. Vorrebbero alcuni che anche prima sorgesse in questa 
situazione un oratorio ottenuto pe’ suoi frati da S. Domenico, e sacro a S. Daniele, e spiegano la 
donazione del Tiepolo raccontando com’egl i nel 1226 scorse in visione il suddetto oratorio, e la 
piazza vicina ripieni d’olezzanti fiori con alcune bianche colombe che vi svolazzavano sopra, 
mentre due angeli profumavano l’aere con turiboli d’oro, e si sentivano dal cielo le seguenti parole: 
«Que sto è il luogo che scelsi a’ miei predicatori».  Diedero forse causa a tale racconto, come 
osserva il Corner, i due angeli che con profumieri in mano veggonsi scolpiti sul sepolcro del 
Tiepolo, addossato alla facciata della chiesa dei SS. Giovanni e Paolo, nonché un antico marmo, a 
lavoro di mezzo rilievo, rappresentante il profeta Daniele fra i leoni. Ottenuta la palude, i 
domenicani si misero tosto all’opera, ed il nuovo convento era già compiuto intieramente nel 1293, 
epoca nella quale potè albergare tutt i i religiosi dell’ordine, raccolti a celebrarvi un capitolo 
generale. Il tempio però, a quanto sembra, incominciossi soltanto nel 1246, e, procedendo i lavori 
con lentezza, ebbe perfezionamento soltanto verso il 1430, in cui ricevette consecrazione sotto il 
titolo dei SS. Giovanni e Paolo (volgarmente «S. Zanipolo» ). Se ne attribuisce il disegno a Nicolò 
da Pisa, oppure a fra’ Ristoro e fra’ Sisto domenicani. Questo tempio serviva ai funerali dei dogi, e 
visitavasi ogni anno dal Principe e dalla Signoria i l giorno 26 giugno sacro ai santi titolari, a ricordo 
della famosa vittoria riportata in tal giorno nel 1656 sopra i Turchi ai Dardanelli. Havvi memoria 
che vi fu tempo in cui si voleva ridurlo a cattedrale. Nel 1810 divenne sede d’una nuova parrocchia 
formata con parte dei circondarii di S. Giustina, S. Maria Nuova, S. Marina, e S. Maria Formosa, 
parrocchie tutte, meno l’ultima, soppresse. Nel 1858 fu incominciato a restaurare a spese del 
governo austriaco. Nel 1867 ebbe incendiata e distrutta la cappella del Rosario. Vedi Rosario  
(Sottoportico e Corte del). Nel 1869 se ne isolò l’abside tracciandovisi dietro una via, che mette in 
comunicazione la «Salizzada dei SS. Giovanni e Paolo»  col «Campiello dell’Ospedaletto».  È 
tuttora u ffiziato dai Domenicani.  
Quanto al convento, esso nel 1809 destinossi, coll’ospizio dei Mendicanti, colla scuola di S. Marco 
e colla Cappella della Pace, ad Ospitale Militare, e quindi nel 1819 ad Ospitale Civile.  
Marcantonio Michiel, nei suoi «Diarii»  manoscritti, così racconta alcuni disordini successi nel 
convento dei SS. Giovanni e Paolo: «A dì 6 detto»  (ottobre 1516) «era venuto el general delli frati 
conventuali di S. Domenico, mandato a chiamar, ovver sollicitato, dalli sig. Capi del cons. di X, 
però che li frati di S. Zane Polo erano in gran risse tra loro, et haveano date diverse querele un 
contra l’altro alli Capi, et massime fra Francesco Colonna havea querelato contro 4 o 5 de li 
primarii, et accusavali, inter cetera, de sodomia, suppresso tamen nomine. Il general, il Caietano, 
venne, et cominciò ad inquisir. Fra Francesco Colonna, o ch’el dubitasse non esser scoperto, et che 
fusse conosciuta la mano sua, essendo venuta la querela in le man del General, o per conscientia, 
essendo essi accusati inn ocenti, andò a confessar, et scoprir la calunnia, facendosi reo, et 
chiedendo perdono al General, el qual volse ch’el dimandasse perdono al Capitolo. Li frati 
accusati, intendendo l’autor della loro accusatione, fulminarono diverse querele contra di lui, e t 
massime ch’el avesse sverginata una putta, et provorno il tutto, per il che il Generale el bandì de 
Venetia, et lo confinò a Treviso in vita, e ch’el non potesse più dir messa, né confessar, et bandì 
molti altri, chi per anni 5, chi per 10; fra gli altri  fra’ Zanfior, et fra’ Martin dal Naso» . Facendo 
riflesso alle date, non sembra che il protagonista di questo racconto sia il domenicano fra’ 
Francesco Colonna, detto il Polifilo, celebre pe’ suoi studi d’architettura. Né va dimenticato che in 
quei tempi, anche un altro frate, chiamato Giovanni Francesco Colonna, viveva nel convento dei 
SS. Giovanni e Paolo. Vedi «Le Memorie dei più insigni Pittori, Scultori ed Architetti Domenicani»  
del p. Vincenzo Marchese.  
Dietro la chiesa dei SS. Giovanni e Paolo, verso  la «Barbarìa delle Tole»,  eravi un tempo, per 
testimonianza del Sabellico, un bersaglio ove si tirava d’arco e di balestra, come altri bersagli 
esistevano allo scopo medesimo in altri punti della città. Essendo alcuni di essi in mal ordine, si 
diede licen za nel 1440, 5 novembre, dal C. dei X, «ut possint fieri reparationes necessariae pro 
bersaliis Venetiarum... incipiendo a bersaliis SS. Johannis et Pauli, S. Vitalis, Canaregli, S. Pauli, 
et S. Thomae».  
In «Campo dei SS. Giovanni e Paolo»,  e precisamente nell’atrio della cappella della Pace, venne 
sepolto nel 1355 Marin Faliero. Allorché nel principio del presente secolo si distrusse la cappella, 
disotterrossi il sarcofago dell’infelice doge, che, per riferta del Casoni, era una gran cassa di marmo, 
ove ri trovossi uno scheletro colla testa fra le ginocchia in segno che essa era stata tronca dalla spada 
della giustizia. Quei miserabili avanzi vennero allora trasportati nell’ossario di Sant’Arian, ed il 
sarcofago in una corte dell’Ospitale Civile. Ora però tr ovasi al Civico Museo.  
Non molto dopo il supplizio e la tumulazione del Falier il «Campo dei SS. Giovanni e Paolo»  era 
teatro d’una strana avventura. Correva l’anno 1399 e per tutto l’occidente, ma specialmente 
pell’Italia, erasi diffusa una setta chiamata  dei «Bianchi»  perché composta d’uomini e donne bianco 
vestiti con cappuccio e faccia velata, i quali, in numero stragrande, solevano passare 
processionalmente di città in città, cantando lo «Stabat Mater»,  allora uscito alla luce, oppure le 
strofe seguent i: 
Misericordia andiam gridando,  
Misericordia a Dio clamando,  
Misericordia ai peccator!  
Misericordia, o Dio verace,  
Misericordia, e manda pace,  
Misericordia alto Signor!  
La Repubblica, che non vedeva di buon occhio la setta, aveva fatto dire ad alcuni «Bia nchi»  arrivati 
a Chioggia, e diretti verso Venezia, d’andar pei loro fatti. Ma non atterrito il frate Giovanni 
Dominici (poscia cardinale e beato) cantò messa solenne una domenica in chiesa di S. Geremia, 
dopo la quale, coordinati in ischiera molti che all a setta aveva affigliato, mosse alla volta del 
«Campo dei SS. Giovanni e Paolo».  Fu là che i divoti trovarono uno dei Capi del Consiglio dei X 
co’ suoi sergenti, i quali fermarono il N.U. Antonio Soranzo, che camminava alla testa della 
processione, gli str apparono di mano il crocefisso tanto bruscamente da romperlo, e dispersero la 
brigata. Il Dominici racconta egli stesso in una delle sue lettere il fatto, attribuendo alcune disgrazie 
allora patite dai Veneziani alla collera celeste. Egli venne condannato a 5 anni di bando. Un anno di 
bando riportarono pure il prete Leonardo Pisani, ed il N. U. Antonio Soranzo, e si ammonirono 
severamente quanti avevano preso parte alla processione. Del resto, queste scorrerie dei Bianchi 
vennero a cessare nel seguente anno  1400, dopoché, scopertisi i disordini che nascevano 
dall’agglomeramento di tante persone di sesso diverso, dormienti nelle chiese e nei monasteri alla 
rinfusa sopra nuda terra, papa Bonifacio IX non permise che entrassero in Roma, e ne riprovò il 
moviment o. 
Fra le curiosità concernenti il circondario di cui parliamo ricorderemo col Sanudo una «sentenza 
assai notanda»,  emanata nel 1502 dai Signori di Notte «contra Alvise Benedetto popular stava a S. 
Zanipolo»,  il quale costringeva la propria sposa a prestar si per prezzo alle altrui voglie, «et il 
guadagno teneva scripto in libro et con chi» . Decretossi «ch’el detto beccho sia vestido de zalo, e 
con una corona con corne in testa, su un aseno, sia menà per la terra a noticia di tutti, e cossì fu 
fatto».  Notisi  che nel 1490 era uscita una legge per cui «tutti quelli ruffiani et ruffiane, i quali stano 
in questa cità, debino portar habito de color zallo aziochè da tuti possino essere cognosciudi».  
Ricorderemo pure col Sanudo che nel gennaio 1505 M. V. facendo gra n freddo in Venezia, e 
morendo molti poveri per istrada, si eresse, affine di ricoverarli, presso il Bersaglio dei SS. 
Giovanni e Paolo, un fabbricato di tavole colla somministrazione gratuita di paglia e di legna.  
Leggiamo nel codice Cicogna 2977 che il 3 1 maggio 1604 «si fece una solennissima giostra dietro 
San Giovanni e Paolo, mantenitor ser Alvise Donà fo de ser Lorenzo» . Forse ciò avvenne nella 
«Cavallerizza» che colà esisteva.  
Altra curiosità relativa al circondario dei SS. Giovanni e Paolo, ma più r ecente, è quella che segue. 
Essendo morto nel 1813 il N. U. Zaccaria Valier, venne sepolto in chiesa dei SS. Giovanni e Paolo 
nell’arca dei dogi Valier, sottoposta al loro grandioso monumento, architettato da Andrea Tirali nel 
1708. In quell’arca eranvi va rii oggetti di bronzo dorato, fra i quali un leone, una madonna, ed una 
croce. Non parve vero ai «nonzoli»  della chiesa di poter far bottino, e corsero a vendere gli oggetti 
rinvenuti, ma scoperto l’affare, passarono dalle loro abitazioni, che avevano in q uesto circondario, a 
vedere il sole a scacchi in prigione.  
Della statua equestre che sorge in «Campo SS. Giovanni e Paolo»  ad onore del generale Colleoni 
abbiamo detto altrove. Vedi Cavallo  (Ponte ecc. del).  
Il «Campo dei SS. G iovanni e Paolo»  fu lastricato per la prima volta di macigno nel 1682, e, 
sembra, a spese dei frati, che nel 1631 avevano dovuto pure racconciare le fondamente, e le rive, 
rotte pello scarico degli olii e delle mercatanzie, portate al convento.  
In questo C ampo nacque la notte antecedente del 30 ottobre 1751, un fierissimo incendio in una 
bottega da «luganegher»,  che bruciò anche quella da «scaleter»,  e da «lasagner»  collo stabile 
sovrapposto di proprietà della famiglia Grimani.  
In mezzo di questo Campo il p ontefice Pio VI, assiso sopra loggia maestosa, benedì il popolo il 
giorno di Pentecoste del 1782, concedendo in tale circostanza un giubileo di quindici giorni.  
Termineremo ricordando come nel 1824 il Campo medesimo venne ornato da una bella «vera»  di 
pozz o, lavoro del secolo XVI, la quale, come nota il Cicogna, esisteva nel palazzo Corner a S. 
Maurizio, e porta scolpita l’arma dei Corner.  
S  indice  
SS. Salvatore (Parrocchia, Campo, Rio, Merceria di).  
La c hiesa del SS. Salvatore venne fatta innalzare in tempi antichissimi dalle famiglie Carosii e 
Gattolosi per esortazione di S. Magno. Dicesi aver avuto nei suoi primordi il pavimento formato di 
grate di ferro, sotto il quale scorreva l’acqua alla foggia dell a chiesa del Sepolcro in Gerusalemme. 
Nel 1141 Bonfiglio Zusto, che ne era pievano, abbracciò col suo clero l’ordine dei Canonici 
Regolari di S. Agostino per cui soffrì molte persecuzioni dal vescovo di Castello, e morì trucidato in 
Veglia, ove aveva cerca to un rifugio. Nondimeno i papi Innocenzo II ed Eugenio III approvarono 
l’istituto dei nuovi canonici, ed Alessandro III, venuto a Venezia, consecrò il 29 agosto 1177 la loro 
chiesa. Essi si disposero a rifabbricarla sotto il priore Gregorio Fioravante, el etto nel 1182, e 
sebbene turbati da nojosi litigi col clero di S. Bartolammeo, la condussero a perfezione nel 1209. 
Caduti coll’andar del tempo in grave rilassatezza di costumi, il monastero fu ridotto in priorato, ed il 
cardinale Gabriele Gondulmer, uno f ra i priori di esso, v’introdusse nel 1427 i canonici Lateranensi 
di S. Maria della Carità, ma questi, dopo pochi mesi, stimarono opportuno di ritirarsi. Vi furono 
sostituiti nel 1442 dallo stesso Gondulmer, già assunto al pontificato col nome di Eugenio I V, i 
canonici regolari della congregazione di S. Salvatore di Bologna, che ristaurarono gli edifici a loro 
concessi. Soltanto però dopo il 1507 la chiesa di S. Salvatore cominciò ad assumere l’odierna 
magnificenza sopra modello di Giorgio Spavento, e colla  sopraintendenza di Pietro e di Tullio 
Lombardo, ottenendo compimento nel 1534 coll’ajuto del Sansovino. Nel 1663 fu adornata 
dell’attuale prospetto, disegnato dal Longhena o dal Sardi, dietro lascito del ricco mercadante 
Giacomo Galli. Nel 1739 ebbe conse crazione per mano di Francesco Corner patriarca di Venezia. 
Finalmente il 22 novembre 1866 dovette chiudersi per generale restauro, né fu riaperta prima del 3 
agosto 1879. Allora innestossi sull’angolo della facciata verso Merceria una palla di cannone col la 
data del 6 agosto 1849 in memoria che quel punto venne in quel giorno colpito da un proiettile 
scagliato dagli Austriaci durante l’assedio posto a Venezia.  
Il monastero di S. Salvatore si riedificò nel 1540 da Tullio e Sante Lombardo e dal Sansovino. 
Sembra però che restasse compiuto soltanto nel 1564, come appare da lapide esterna, esistente sopra 
l’angolo della muraglia che guarda il «Ponte del Lovo».  Nel 1810 si ridusse a caserma.  
Quanto all’istituzione della parrocchia, essa rimonta all’origine della  chiesa. Nel 1810 le si aggiunse 
la soppressa parrocchia di S. Bartolammeo e porzione di quella conservata di S. Luca.  
Narrano alcune cronache che, quando nel 1177 papa Alessandro III riparò sconosciuto a Venezia, 
dormì la prima notte del suo arrivo sotto il vestibolo della chiesa del SS. Salvatore. Vedi Carità  
(Rio Terrà ecc. della) e Perdon  (Calle, Corte del). Ciò si ricorda da un’iscrizione, che leggesi 
sottoposta all’effigie di questo pontefice nel  vestibolo appunto della chiesa, dalla parte della 
«Merceria».  
Dicesi ancora che in «Campo di S. Salvatore»  eravi un pozzo profondo con vasca d’acqua 
all’ingiro, e con una prossima ficaja, alla quale, quando costumavasi di cavalcare per la città, i 
viandan ti legavano i loro cavalli giacché, per un decreto del 29 febbraio 1287 M. V., era proibito, a 
cagione del grande concorso, di percorrere la «Merceria»  cavalcando.  
In parrocchia di San Salvatore stanziava il tipografo Nicolò Jenson, che fino dal 1470 pubbl icava 
libri in Venezia. Nella «mariegola»  della scuola di S. Girolamo sta scritto: «Nicolò Xanson 
stampador. S. Salvador».  
Nel circondario di S. Salvatore venne ucciso il 21 luglio 1506 Giacomo Gradenigo, che però non 
era di sangue patrizio.  
Scrive il Sanu do sotto questa data: «E in questo zorno poi disnar da uno francese fo amazà domino 
Jacomo Gradenigo: haveva benefici et feva la sua vita a San Salvador, homo pacifico, et per voler 
pacificar la moglie col marito, fo amazato dal deto marito, era francese e  falconier del re» . 
Presso la chiesa di S. Salvatore Marco Giustinian, uno dei X, riportò il giovedì grasso del 1579 da 
una maschera grave ferita sul capo, che in breve lo trasse al sepolcro.  
E nel giovedì grasso del 1602 Nicolò Moro q. Santo venne ucciso con altri tre patrizi nella contrada 
medesima, avendo voluto frammettersi acciocché un cotale non traesse seco a viva forza una 
donzella.  
S  indice  
Stella (Sottoportico, Calle)  in «Birri»  a San Canciano.  
Dal palazzo Stella oggidì distrutto. Della cittadinesca famiglia Stella, provenuta da Bergamo, così 
scriveva a’ suoi tempi il Ziliolo: «Possiede questa famiglia oggidì molte ricchezze, et ha 
nobilissima abitazione a S. Canciano nella contrada detta di Birr i». Anche l’altra cronaca 
manoscritta intitolata: «Memorie concernenti le Vite dei Veneti Cancellieri Grandi»,  parlando del 
Cancellier Grande G. Pietro Stella, eletto nel 1516, così si esprime: «Domenico fu suo padre, 
disceso da maggiori di Bergamasca merc antile nazione, che in Venezia aumentarono ricchezze e 
notabili abitazioni a S. Canziano, nella tortuosa contrada di Birri, dove anche oggi si distingue la 
Calle Stella. Questo rispettabile vecchio aveva l’incombenza di registrare, e di governare le 
scritt ure del consiglio dei X, e ne divenne poi secretario».  La di lui nomina successe il 17 febbraio 
1471 M. V. Il Gran Cancelliere G. Pietro Stella, celebre per aver sostenuto ventidue legazioni, fu 
molto domestico dell’imperatore Massimiliano, e da Lodovico S forza venne insignito d’ordine 
equestre. Morì nel 1523. La famiglia Stella produsse pure un Luca arcivescovo di Zara, che nel 
1619 consecrò la nostra chiesa di S. Leone, volgarmente «S. Lio»,  e che chiuse i suoi giorni vescovo 
di Padova.  
Scorgesi in «Calle  Stella»  il palazzo che la famiglia Algarotti comperò dai conti Angeli di Feltre nel 
1722, ove soggiornò il conte Francesco Algarotti, il quale coltivò con gran successo così le scienze 
come le lettere. Nel palazzo medesimo il conte Marcantonio Corniani, e rede Algarotti, raccolse un 
pregiato museo litologico -minerale, che faceva bella mostra di sé unitamente ad altra ricca 
suppellettile di stampe, disegni e quadri eccellenti.  
Stella (Sottoportico della)  a Castello.  
Qui nel 1713 possedeva due case un «Piero  Stella».  Anche più anticamente, cioè il 12 novembre 
1597, troviamo un «Nicolò fio de m. Isepo Stella»,  ed il 22 novembre 1630 una «Mattia massera de 
ca’ Stella»,  fra i defunti della parrocchia di S. Pietro di Castello. Tale famiglia era, come crediamo, 
diversa da quella onde fu parola nell’articolo antecedente.  
S  indice  
Storto o Pinelli (Ponte)  ai SS. Giovanni e Paolo.  
Per la prima denominazione vedi l’articolo antecedente . Per la seconda Bragadin o Pinelli  (Calle).  
S  indice  
Strada ferrata (Via alla).  
Guida alla stazione ferroviaria di Venezia, fondata sopra l’area dell’interrata «sacca di S. Lucia»,  e 
dell’antich e chiese e conventi di S. Lucia e del Corpus Domini, nonché d’altri edifici, ora distrutti. 
Per essa si ha l’adito al gran ponte, che congiunge Venezia al continente, eretto sopra il disegno di 
Tommaso Meduna con qualche modificazione di Luigi Duodo, ed es eguito da Antonio Busetto. Se 
ne gettò la prima pietra il 25 aprile 1841, incominciossi il 10 maggio susseguente, compissi l’8 
novembre 1845, ed inaugurossi l’11 gennaio 1846 colla spesa di oltre cinque milioni di Lire 
austriache. Avendo questo ponte patit o danni non pochi nell’assedio del 1849, essendoché allora il 
gran piazzale aveasi convertito in fortezza, fu ristaurato, dopo la rioccupazione degli Austriaci, 
dall’ingegnere Gaspare del Mayno.  
A comodo del forestiere, la denominazione è in molti punti ri petuta.  
S  indice  
Strada Nova.  
Vedi Vittorio Emanuele  (Via).  
S  indice  
Sabbioncella (Corte)  a San Giuseppe.  
Leggi amo nelle Condizioni del 1582: «Dico io Giacomo Sabioncello calafao dell’Arsenal: me 
atrovo haver una meza caseta a pepian, fabricata sopra mezo teren, ne la qual habito co la mia 
povera famiglia già anni venti, la qual sono ne la contrà di S. Piero di Cas tello a San Iseppo, in 
una corte chiamata de Domenico Sabioncello».  Questo Domenico Sabbioncello fu zio del citato 
Giacomo, e lo troviamo appellato «marangon dell’Arsenal».  
S  indice  
Sabbionera (Sottoporti co e Corte)  alla Ca’ di Dio.  
Questa Corte, che, col Sottoportico, trovasi chiamata anche «dei Sabioneri»,  e che giace in 
parrocchia di S. Giovanni in Bragora, quasi di sotto al palazzo Gabriel, ricorda l’arte dei 
«Sabioneri»,  o venditori di sabbia. Trifon  Gabriele notificò nel 1537 di possedere una casetta in 
parrocchia di S. Giovanni in Bragora, in «Corte dei Sabioneri, stà Rado Sabioner».  E nell’anno 
medesimo un Antonio Gabriel affittava a «Polo sabioner»  un’altra casetta posta alla Bragola, in 
«Corte de i Sabioneri, sotto la casa granda».  Anche le barche dei «Sabioneri»  stanziavano in 
prossimità, poiché trovasi nella Raccolta delle leggi appartenenti al magistrato delle Acque: «Luogo 
assegnato all’arte dei Sabioneri per passa otto alla Ca’ di Dio dietro l a fondamenta; 1664, 5 
febbraio». I suddetti artieri avevano scuola di divozione nella chiesa di S. Giovanni in Bragora, 
sotto il patrocinio di S. Andrea. Oltre il portar sabbia per le fabbriche, servivano a portar zavorra pei 
bastimenti. La loro confratern ita fu soppressa nel 1773.  
Altre località di Venezia appellaronsi dall’arte dei «Sabioneri»,  fra le quali è celebre la «Corte 
Sabbionera»  a S. G. Grisostomo, che anticamente si chiamava «Corte del Milione»,  perché vi 
sorgeva il palazzo del celebre viaggiat ore Marco Polo, soprannominato «Milione».  Partitosi egli da 
Venezia circa l’anno 1271 col padre Nicolò e collo zio Matteo, attraversò il continente asiatico, e 
giunse alla corte di Cublay, gran signore dei Tartari, da cui fu incaricato di varie ambascierie , ed in 
gran conto tenuto. Essendo nel 1295 ritornato a Venezia coi suoi compagni, dopo avere percorso 
moltissime regioni ignote fino allora agli Europei, picchiarono tutti e tre alla propria casa, ma, 
vestiti com’erano in rozzi panni alla foggia di Tartar ia, non vennero riconosciuti dai parenti. Allora 
fecero imbandire solenne convito, a cui intervennero in vesti di raso chermisino, che ben presto 
tagliarono a pezzi e dispensarono ai servi. Quindi, indossarono toghe di damasco, dopo le quali altre 
di vellu to, dispensandole ai servi pur esse. Finalmente comparvero vestiti alla veneziana, 
abbigliamento che valse a farli riconoscere dagli astanti. Raccontasi che in questo punto Marco Polo 
traesse fuori i rozzi vestiti da viaggio, e tagliandoli con un coltello,  ne facesse uscire grandi tesori in 
diamanti e pietre preziose. Egli fu d’allora in poi sommamente onorato da’ suoi concittadini, non 
mai sazii di fargli ripetere tutte le molteplici avventure da lui incontrate: «E perchè»,  dice il 
Ramusio, «nel continuo r accontare ch’egli faceva più e più volte della grandezza del Gran Can, 
dicendo l’entrata di quello essere da dieci in quindici milioni d’oro, e così di molte altre ricchezze 
di quei paesi riferiva tutto a milioni, gli posero per cognome messer Marco Milion i, che ancora nei 
libri pubblici di questa Repubblica, dove si fa menzione di lui, ho veduto notato. E la Corte della 
sua casa da quel tempo in qua è ancor volgarmente chiamata del Milione».  Il Barbaro, parlando dei 
Polo, dice in quella vece: «E loro dal v olgo erano detti da cha Milion perchè la fama era 
ch’avevano in gioje per la valuta d’un milione».  Il «Milione»  chiamossi pure il libro dei viaggi 
intrapresi da Marco, ch’egli, fatto prigione nel 1298 dai Genovesi, dettò in carcere al suo compagno 
di svent ura Rusticiano da Pisa, libro il quale, come sembra abbastanza provato, fu steso per la prima 
volta in lingua francese. Marco Polo, liberato dalla prigionia nel 1299, e ritornato a Venezia vi fece 
il proprio testamento nel 1324, morendo probabilmente nell’ anno medesimo, e venendo sepolto in 
S. Lorenzo. Il di lui palazzo a San Giovanni Grisostomo, che nel secolo XV vuolsi passasse nei 
Trevisan, patì nel 1597 gravissimo incendio. Poscia, coll’indicazione di «vecchia casa rovinata dalle 
sue fondamente», passò in proprietà di Stefano Vecchia, da cui nel 1678 comperollo Giovanni Carlo 
Grimani onde farvi sorgere il teatro di San Giovanni Grisostomo. In «Corte Sabbionera»  ne 
esistono ancora alcuni avanzi, il più importante dei quali è una porta sopra cui s’involta un ben 
ornato arco ad alto peduccio, di arabo stile. Per tutto ciò che spetta a Marco Polo vedi la 
pubblicazione, fatta in inglese dal colonnello Henry Yule col titolo «Marco Polo e il suo libro»,  la 
cui erudita prefazione venne volgarizzata dal ch. cav. G uglielmo Berchet, e pubblicata nel volume 
II dell’ «Archivio Veneto».  
S  indice  
Sabbioni (Fondamenta, ora Rio Terrà dei)  a S. Geremia.  
Dal terreno sabbioniccio. Così il Dezan nelle Illustrazioni all’ «Icono grafia»  del Paganuzzi.  
S  indice  
Sabbión (Calle del)  a S. Vito.  
Ebbe la denominazione da uno spaccio o deposito di sabbia. Non ce lo lascia dubitare la 
Descrizione della contrada pel 1713, la quale dimos trava che in quell’anno in «Corte del Sabion»,  a 
S. Vito, abitava «Dora sabionera»  in una casa della «Commissaria Grimani».  Al qual proposito 
rammenteremo come la commissaria di monsignor Pietro Grimani, Priore d’Ungheria, in concorso 
colla Scuola di S. Ma ria della Misericordia, qui dispensava 28 case a povere famiglie. Perciò 
sull’arco della porta scorgesi scolpito lo stemma Grimani in unione a quello della scuola suddetta.  
Sembra che un’eguale circostanza abbia imposto il nome alla «Corte»,  ed alla «Calle  del Sabion»  a 
S. Salvatore. Un «Nicolò dal Sabion»  e fratelli fecero passare il 26 gennaio 1554 M. V. una casa e 
bottega situate a S. Salvatore in ditta d’Adriana, loro madre, come pagamento dotale.  
Dell’arte dei «Sabioneri»  parleremo più innanzi. Vedi Sabbionera  (Sottoportico e Corte).  
S  indice  
Sacco (Calle)  all’Angelo Raffaele.  
Viene appellata negli Estimi e nel Paganuzzi «Calle del Scacco».  Un «Zuane Schacho»  da «S. 
Raffael»  è registrato come confratello in una delle «Mariegole»  appartenenti alla Scuola Grande di 
S. Maria della Misericordia, che incomincia coll’anno 1308 e termina col 1499.  
S  indice  
Sacrestia (Calle in faccia la) a S. Giovanni Novo.  
Per questa, ed altre strade d’eguale appellazione, vedi Chiesa  (Calle ecc. della).  
S  indice  
Sagredo (Ramo)  a S. Francesco della Vigna.  
Dalle ca se della patrizia famiglia Sagredo, le quali un tempo erano sottoposte alla parrocchia di S. 
Ternita, e non sono lontane dall’antico palazzo della medesima famiglia. È probabile che i Sagredo 
ponessero stanza in questi contorni fino dalla loro venuta, poic hé sappiamo che, unitamente ai 
Celsi, edificarono nell’undecimo secolo la chiesa di S. Ternita, e che, fino da tempi rimoti, avevano 
possessioni in tale parrocchia. Essi in chiesa di S. Ternita possedevano pure una cappella, ove si 
veneravano alcune reliqu ie di S. Gerardo, uscito dalla loro progenie, il quale, dopo avere assunto 
l’abito di S. Benedetto nell’isola di S. Giorgio Maggiore, portossi in Ungheria, e vi fu creato 
vescovo, ma, volendo ridurre al cristianesimo quei popoli, venne lapidato presso Buda  nel 1047. 
Altra cappella i Sagredo eressero nella prossima chiesa di S. Francesco della Vigna, riedificata 
poscia dal Temanza, ove si scorgono la statua di S. Gerardo, ed i cenotafi del doge Nicolò Sagredo, 
eletto nel 1674, e d’Alvise suo fratello, patria rca di Venezia, eletto nel 1678. I Sagredo ebbero 
origine, secondo il Freschot, in Roma, donde passarono in Dalmazia, acquistando il cognome dai 
molti secreti e confidenze di cui gli onorarono i Cesari negli affari concernenti l’amministrazione 
della provi ncia. Dalla Dalmazia si trasferirono a Venezia nell’840, ed in merito d’aver ridotto 
all’obbedienza della Repubblica la città di Sebenico, vennero aggregati al Maggior Consiglio nel 
1100. Diedero il nome ad altre vie e si estinsero l’anno 1871 nel conte Ag ostino, diligente cultore 
dei patri studi. Pel loro palazzo a S. Sofia, vedi S. Sofia  (Campo ecc.).  
S  indice  
Salamon (Calle)  a Castello.  
Un «Nicolò Salamon»  e fratelli, in oc casione della Redecima del 1537, notificarono di possedere 
«sei case con terreno vacuo, overo squero»,  in parrocchia di S. Pietro di Castello. Appartenevano 
essi a nobile famiglia venuta da Salerno a Torcello, e quindi a Venezia nel 715, ove nei primi temp i 
chiamavasi Barbolana, o Centranica. Il primo ad assumere il cognome di Salamon, o Salomon, fu 
Pietro Centranico, eletto doge nel 1026, il quale, dopo 4 anni di regno, per sollevazione popolare 
venne deposto, e, coi capelli rasi, cacciato in esilio, laond e celossi pel rimanente della sua vita nel 
chiostro. Un Giacomo Salamoni, entrato l’anno 1247 nell’ordine di S. Domenico, fu posto dopo la 
sua morte, avvenuta nel 1314, nel novero dei beati. Un’Elisabetta Salamoni cessò di vivere in 
Padova nel 1673 nell’at to in cui stava per contrarre sponsali col cav. Nicolò Lazara, il quale la fece 
seppellire nella chiesa dei Carmini, aggiungendovi un epitaffio in cui si chiama dolentissimo per 
ritrovarsi fra la face nuziale e la funeraria, e dichiara di aver posto alla s ua diletta consorte il 
tumulo, invece del talamo onde almeno congiungere con quelle di lei le proprie ceneri. Un Giacomo 
Salamoni, frate domenicano, fiorì pure in Padova come letterato, e nel 1696 pubblicò un’opera 
intitolata: «Agri Patavini Inscriptiones» , susseguita da un’altra nel 1701 col titolo: «Inscriptiones 
Urbis Patavinae».  Avendo la famiglia Salamon edificato la chiesa ed il convento di S. Marta, ne 
aveva il jus patronato. Perciò quando si eleggeva l’abbadessa essa ne dava tosto parte al più vecch io 
della famiglia, da cui riceveva l’investitura e, nella vigilia di S. Marta riconosceva i Salamon 
coll’odorato tributo d’una rosa. Essi si estinsero nel 1788.  
Presso la «Calle Salomon»  a Castello vi era un ospizio per povere donne, fondato nel 1438 dai 
coniugi Nicolò e Maddalena Caretto. Tuttora sul muro dell’edifizio scorgesi un’iscrizione che i 
procuratori dell’ospizio posero in onore dei fondatori nel 1750.  
Un ramo dei Salamoni aveva pure palazzo a S. Felice, in una calle che conserva il nome dei 
medes imi. Questo palazzo ha tuttora l’arma della famiglia proprietaria scolpita due volte sopra la 
facciata archiacuta risguardante il rivo.  
S  indice  
Salizzada . Si dà questo nome alle vie più larghe, come quel le che furono le prime ad essere 
lastricate. Nei primi tempi si camminava sul nudo terreno, od al più coperto di erba, ed era lecito di 
cavalcare per la città. Le donne, per ischivare il fango, usavano di altissimi zoccoli, che nel 1409 
vennero proibiti. L eggesi in un cronista che nel 1264 si «diè principio a salizzare le strade»,  e ciò si 
fece con mattoni posti in piano, od in taglio. Allora divenne meno frequente l’uso del cavalcare, che 
però nemmeno nei secoli XIV e XV era cessato del tutto. Finalmente n el 1676 s’incominciarono a 
selciare le vie di macigni per opera di Antonio Grimani Provveditore di Comune.  
A S. Canciano troviamo una «Corte Salizzada»,  così detta o per essere prossima alla «Salizzada del 
Formagier» , o per essere stata fra le corti una de lle prime che vennero selciate.  
S  indice  
Saloni (Fondamenta ora Rio Terrà, Fondamenta e Ponte dei, Fondamenta delle Zattere alli)  a S. 
Gregorio.  
Riferisce il Codice 166, Classe VII della Marciana, intito lato: «Memorie concernenti le vite dei 
veneti Cancellieri Grandi», che tali denominazioni hanno avuto origine non, come pretendono 
alcuni, dai prossimi magazzini del sale, ma bensì dalla cittadinesca famiglia Dalle Fornaci, 
soprannominata «Saloni»,  che pro dusse Alessandro, eletto Cancellier Grande nel 1470. Questa 
famiglia era originaria dal Friuli, ed un ramo di essa abitava in parrocchia di S. Gregorio fino dal 
secolo XIV, poiché un «sier Giacomello dalle Fornase»,  da S. Gregorio, trovasi fra gli estimati  nel 
1379. Sembra poi che fosse soprannominata «Saloni»  dai varii individui della medesima che 
portarono il nome d’Assalonne, e non, corrottamente, dal titolo di «Solone»,  dato al Cancellier 
Grande Alessandro per la sua gravità e prudenza. Sappiamo che il 4 marzo 1382 un «Antonius 
q.dam ser Saloni de Marano»  (castello del Friuli) «a Fornacibus»,  venne condannato ad un anno di 
carcere ed a cinquanta lire di multa perché, con un amico, rapì Barbarella moglie di Giacomo 
Possente. Anche un «Assalon dalle Fornac i q. Giacomo»  da Marano ebbe un processo criminale, 
perché, dopo aver amoreggiato con una Franceschina ed aver avuto da essa due figli, abbandonolla, 
e sposò un’altra donzella per nome Cecilia. Egli, con sentenza 1° novembre 1396, venne obbligato a 
pagare duecento ducati per maritare la Franceschina. Chi sa che questi non fosse il padre del 
Cancellier Grande Alessandro, che, per quanto attestano le «Memorie concernenti le vite dei veneti 
Cancellieri Grandi»,  era pur egli nominato Assalonne? Va errato poi il  canonico Telesforo Bini, 
nella sua opera intitolata: «I Lucchesi a Venezia»,  confondendo la famiglia di cui si parla coll’altra 
famiglia Dalle Fornaci, che venne da Lucca, ed ebbe un privilegio di cittadinanza veneziana fra gli 
anni 1366 e 1368. Bensì dic ono alcune cronache che la famiglia Dalle Fornaci, o Saloni, da S. 
Gregorio, era d’un medesimo sangue con quell’ «Alvise dalle Fornase»,  domiciliato a S. Canciano 
in «Birri»,  fatto nobile nel 1381, i discendenti del quale assunsero l’arma ed il cognome dei Bon. La 
famiglia Dalle Fornaci, o Saloni, (sia, o no, quella che produsse quel vescovo d’Ossaro, sepolto in 
S. Antonio di Castello) continuò anche in epoche meno lontane ad abitare e possedere stabili in 
parrocchia di S. Gregorio, constando che l’Oratorio della Dottrina Cristiana sulle «Zattere»  venne 
eretto nel 1575 sopra un terreno vacuo comperato da Giacomo Saloni, cittadino veneziano, dal 
confine di S. Gregorio, e che una «Perina dalle Fornaci o Saloni»  notificò varie case nel 1661, 
situate a «S. Gregor io sulla Fondamenta dei Saloni».  I Saloni mancarono in Venezia nel secolo 
trascorso, continuando però ad esistere nel patrio Friuli.  
Ai «Saloni»  fiorì dal 1651 al 1689 un teatro, aperto dapprima a produzioni drammatiche, ma che nel 
1670 cominciò ad acquist are rinomanza per mezzo d’una società filodrammatica coll’opera: 
«Adelaide regia principessa di Susa»,  poesia di G. Battista Rodoteo, musica di diversi. In questo 
teatro nulladimeno vennero cantate nel giro di vari anni 4 opere soltanto, l’ultima delle qua li 
nell’estate del 1689 col titolo «Argene»,  poesia dell’abate Badi, musica del Caldara.  
Al «Ponte dei Saloni»  abitava, e morì la sera del 28 aprile 1754 il pittore G. B. Piazzetta in gran 
povertà, e fu sepolto alla Fava nell’arca che per sé avevasi prepar ato il libraio G. B. Albrizzi. Vedi i 
«Notatori»  di Pietro Gradenigo.  
Quanto alla denominazione di «Fondamenta alle Zattere»,  vedi Zattere  (Fondamenta, Ponte delle).  
S  indice  
Salute (Fondamenta della Dogana, Campo, Fondamenta, Ponte, Rio della).  
Presso al luogo ove ora sorge il tempio di S. Maria della Salute eranvi anticamente un monastero ed 
una chiesa dedicati alla SS. Trinità, i quali nel 1256 vennero donati dalla Repubbli ca ai cavalieri 
Teutonici, in premio dell’assistenza avuta da essi contro i Genovesi. Soppresso nel 1592 da papa 
Clemente VIII il priorato veneto dei cavalieri suddetti, si assegnarono queste fabbriche al 
patriarcato di Venezia per la fondazione di un semi nario di chierici, che già si andava piantando nel 
chiostro di S. Cipriano di Murano. Stettero i chierici nel nuovo ospizio fino al 1630 in cui, afflitta la 
città da fiera pestilenza, fece voto il Senato di erigere un tempio a S. Maria della Salute se aves se 
impetrata la liberazione dal flagello. Dileguatosi il morbo nel 1631, si volle adempiere alla 
promessa, e frattanto fabbricossi una grande chiesa di legno. Poscia, atterrato il monastero e la 
chiesa della SS. Trinità, e trasportati i chierici di nuovo a  Murano, s’innalzò, dietro disegno del 
Longhena, il magnifico tempio che ora vediamo. E nel mentre che esso andava avanzando decretò il 
Senato nel 1656 di consegnarlo ai chierici regolari della congregazione di Somasca, i quali, con 
disegno del medesimo Lo nghena, vi fecero sorgere accanto un convento, che si compì nel 1672 
contemporaneamente al tempio. Quest’ultimo poi consecrossi nel 1687. Il convento di S. Maria 
della Salute fu soppresso, come tutti gli altri, nei primordi del secolo presente, e nel 1817 vi si tornò 
a trasferire da Murano il Seminario dei chierici, che tuttora vi fiorisce.  
Nel giorno della B. V. della Salute il tempio ad essa dedicato visitavasi ogni anno dal doge e dalla 
Signoria in memoria della grazia ottenuta. Visitavasi pure il giorno  di S. Antonio di Padova, 
essendosi, per comando del Senato, collocata in chiesa della Salute una reliquia del Taumaturgo, e 
credendosi che, per di lui intercessione, la veneta flotta fosse rimasta libera da morbo contagioso 
presso Castelnuovo nel 1687.  
Per la «Dogana della Salute»  vedi Dogana  (Traghetto della).  
S  indice  
Salvàdego (Calle, Ramo del)  a S. Marco.  
Da un’antica osteria, che qui anche ai nostri tempi era aperta all’i nsegna dell’ «Uomo Selvaggio».  
Nella «Mariegola»  degli «Osti»  la troviamo nominata «la casa del Salvadego in cao de piazza»,  e 
nel Capitolare dei Procuratori «de Supra»  se ne ha memoria fino dall’anno 1369. Lo stabile di 
questa osteria era posseduto anticam ente dalla cittadinesca famiglia Da Zara, e più tardi fu dei 
patrizi Giustinian. In effetto, una cronaca scritta nel secolo XVI (N. 2673 della Raccolta Cicogna) 
così dice, parlando della famiglia Da Zara: «De questa casa fo l’ostaria del Salvadego, fo in 
frezaria, andando a banda zanca, andando al chaxon, che adesso è de cha Zustignan».  L’osteria 
del Salvadego veniva condotta nel 1560 da un «Piero de Lombardi».  Ne fa menzione il Dotti, 
autore del secolo XVII, nella sua satira intitolata: «Il Carnevale»,  ove, alludendo alle donne di 
partito, così si esprime:  
Se riesce a queste lamie  
D’allettar qualche mal pratico  
A commetter mille infamie  
Lo conducono al Salvatico.  
L’osteria del «Salvadego»  ebbe una rifabbrica nel 1754.  
Il passaggio dalle «Procuratie Vecchie»  alla «Calle del Salvadego»  aprissi, mediante un ponte di 
legno, allorché nel 1810, durante l’erezione della «Nuova Fabbrica»  in Piazza di S. Marco, era 
intercettato il passaggio per S. Geminiano. Ed anche quando questo fu ripristinato pell’atrio del 
Palaz zo Reale, conservossi il ponte di legno del Salvadego, che soltanto il 5 maggio 1835 venne 
distrutto nottetempo per ordine municipale, ordinandosi nell’11 maggio 1836 che, a sostituzione del 
medesimo, s’allungasse la strada come presentemente si vede. Chia mavasi «Ponte della Neve»  
perché caduta una fiata gran copia di neve, se ne fecero alti mucchi presso questa situazione, e se ne 
empì eziandio il prossimo «Rio del Cavalletto».  
S  indice  
Salviati (Fondamen ta del Banco).  
Vedi Tamossi . 
S  indice  
Salvioni (Ramo)  a S. Antonino.  
Fino dal 19 febbraio 1591 M.V. un «Carlo Salvioni et frat. q. Filippo»  traslatarono da Antonio 
Petrobell i «una casa posta in contrà de S. Antonin, pervenuta in dita per stru.o d’acquisto fatto 
all’off. del Sopra Gastaldo soto dì 5 Ago. passato». Si trova poi che nel 1634 «Filippo e Zamaria 
Salvioni q. Vincenzo»  presero a livello dai Cubli la «casa grande da statio»,  situata pur essa in 
parrocchia di S. Antonino. Senonché non sappiamo quali contese sieno insorte poscia fra le due 
famiglie, poiché nel 1661 «Zorzi Cubli q. Andrea»  nella notifica ai X Savii sopra le Decime parla 
della «casa grande di Cubli» a S. Antonino, goduta dai Salvioni, e da lui pretesa, «della qual pende 
lite».  Questa casa è il palazzo sansovinesco, tuttora esistente sopra il rivo di S. Antonino, che venne 
fabbricato, secondo le cronache, dalla famiglia cittadinesca Cubli, venuta da Napoli di Romania. 
Esso restò ai Salvioni, e perciò «Ramo Salvioni»  intitolossi la strada che a quello conduce.  
Dice la cronaca del Ziliolo che la famiglia Salvioni trasmigrò a Venezia da Salonicchio in tempi 
antichi, ed in parte fu ammessa al Maggior Consiglio n el 1297, ma vi mancò nel 1305. Dice pure 
che aveva tombe nelle chiese dei SS. Apostoli, S. Francesco e SS. Rocco e Margarita, e che 
chiamavasi Salvioni, e Savioni indistintamente. Tuttavia un’aggiunta che si trova nella copia di essa 
cronaca, già posseduta  dal cav. Cicogna, ci rende avvertiti che quei Salvioni, i quali avevano tombe 
a S. Francesco e casa da stazio a S. Antonino, erano venuti dalla Patria del Friuli molto più tardi, 
cioè nel 1428. Questa famiglia fu approvata cittadina originaria il 5 febbra io 1723 M.V. in un 
Filippo, e nei nipoti del medesimo: Gio. Batta., Girolamo, Vincenzo, Gio. Filippo, Pietro, 
Bartolammeo, Francesco ed Antonio, i quali tutti, come deposero i testimoni, abitavano a 
Sant’Antonino «nel palazzo della loro casa».  
S  indice  
Sangiantoffetti (Fondamenta).  
Vedi Toffetti . 
S  indice  
Sangue (Calle del)  o Brochetta  a S. Margherita, presso il Campo.  
«Giu lio e Domenico fratelli Contarini»  traslatarono il 29 settembre 1731 dal nome d’Angelo loro 
padre alcune case e botteghe appigionate a «Giacomo Sangue»,  le quali erano a «S. Margarita 
sopra il Campo». Ciò riguardo la prima denominazione. Riguardo la second a, facciamo osservare 
che la Descrizione della contrada di Santa Margarita pell’anno 1740 pone in campo di detta 
contrada, e precisamente in questa situazione, una bottega da «brocheta»  (venditore di chiodi) 
posseduta dai medesimi Giulio e Domenico Contari ni, ed allora condotta da una «Veronica 
Artuzzi».  
S  indice  
Sansoni (Calle, Campiello dei)  a S. Apollinare.  
Bastava che il continuatore del Berlan gettasse uno sguardo sopra le varie lapidi tuttora in que sto 
«campiello»  esistenti, ed avrebbe scorto che le strade suddette non presero il nome, com’egli senza 
fondamento va supponendo, da qualche statua grande sopra il naturale, ma bensì dalla cittadinesca 
famiglia Sansoni. Fino dal secolo XV questa famiglia a bitava in parrocchia di S. Apollinare, 
leggendosi nel Necrologio della Scuola di S. M. della Carità la seguente annotazione: «1427, 24 
Novembre. m. Lion Sanson fo nostro Vardian a S. Aponal passò esta vita, e fo sepulto alla Carità 
con la capa della scuola ». Troviamo pure nel 1445 un «Nicolò Sanson»  parroco di S. Apollinare, e 
nel 1464 un «Giacomo Sanson»  da S. Apollinare, altro Guardian Grande della scuola di S. Maria 
della Carità. Da S. Apollinare era pure quell’ «Alessio Sanson q. Antonio»  sepolto, senza data 
nell’epigrafe, in chiesa della Carità. Alcune cronache fanno provenire i Sanson da Feltre, ma noi 
troviamo in data 13 aprile 1378 un privilegio di cittadinanza veneziana concesso a Biagio Sanson 
«qui fuit de Saragusia».  Essi andarono estinti in una Lo dovica q. G. Batta. q. Angelo, la quale morì 
nel 1678. Avendo i Sansoni gettato giù un muro di loro proprietà, e formato in tal guisa il 
«campiello»  che da essi prese il nome, conservandosi il diritto dell’area, vollero le famiglie Astori e 
Balico, success e nelle ragioni dei Sansoni, rammentare questo fatto con una iscrizione posta sulla 
fronte degli edifici, e segnare i confini, ai quali il muro giungeva, con alcune bianche pietre sopra le 
quali è scritto: Confini De Sansoni.  
S  indice  
Santa (Calle)  a S. Moisè.  
Vorrebbe il Fontana che fosse così detta perché confina nella sua estremità col palazzo Giustiniani, 
ora «Albergo dell’Europa»,  in cui abitava il santo patriarca Lorenzo Giustiniani allorché si rifa ceva 
quasi dai fondamenti la residenza patriarcale di Castello. Aggiunge il medesimo autore che fino a 
non molto conservavansi nel suddetto palazzo due altari ove S. Lorenzo celebrò privatamente la 
messa. Può darsi però che la «Calle Santa»  a S. Moisè, com e la «Calle della Santa»,  or chiusa, a S. 
Maria Zobenigo, abbiano tratto il nome da qualche famiglia così appellata.  
S  indice  
Santi (Sottoportico dei)  a S. Gregorio.  
Una cittadinesca famiglia Santo nel p rincipio del secolo XVII abitava in parrocchia di S. Gregorio, 
come emerge dallo Stringa, il quale nelle aggiunte alla «Venetia»  del Sansovino, dopo aver parlato 
di vari giardini della nostra città, va seguitando: «Ma nobilissimo il giardino di Simon Santo , 
Cavaliere e Secretario della R., posto a S. Gregorio, in casa sua, sopra il tetto, nel quale, oltre le 
rare et pretiose piante che vi sono, si vede una montagna con una fontana, et con nicchi, et altre 
cose simili, fatte da lui di sua propria mano con ta nto giuditio che diresti che vi fossero il monte 
Parnaso con tutti i suoi fonti. Et vi sono molini, et altri edificii che fanno un bellissimo vedere per 
le tante acque che vi scaturiscono d’ogni lato».  
Un altro «Sottoportico dei Santi»  scorgesi a Castello,  presso la «Strada Nuova dei Giardini»,  e 
precisamente da quella parte ove, prima dell’interramento del rivo, stendevasi la «Fondamenta di S. 
Domenico». Qui rammentiamo che una «Laura Santo q. Pietro»,  con traslato 19 gennaio 1631, fece 
passare in propria ditta da quella di «Lorenzo Dolce q. Marco»  una «casa posta in contrà de S. 
Piero de Castello sulla Fondamenta de S. Domenego, in essa pervenuta per suo pagamento di dote 
fatto all’Uff. del Proprio 25 febbraro 1630 de man de s. Marcantonio Negri N. del det to Uffizio».  
Anche presso la «Fondamenta Rio della Tana»,  nella medesima parrocchia di S. Pietro di Castello, 
scorgonsi una «Calle»  ed un «Sottoportico dei Santi»,  nelle quali località un «Domenego Santo»  
possedeva una casa ove abitava nel 1740. Ed un «Iseppo Santi interveniente»  era domiciliato alla 
Tana nel 1761 («Specchio d’Ordine»  ecc.).  
Finalmente un «Ramo»  ed una «Corte dei Santi»  abbiamo a Sant’Angelo, ma tali denominazioni, 
piuttostoché da famiglia, potrebbero dipendere da una antica fabbrica di imm agini di Santi. Egli è 
certo che nel 1514 stanziava in parrocchia di S. Angelo una «Margarita r.ta Cosmo de Modena la 
qual stampa sancti» , e che il 10 decembre 1621 morì nella parrocchia medesima un «Luca vendi 
santi».  
S  indice  
Santo (Campo)  a S. Simeon Grande.  
Vedi Cimitero  (Calle del).  
S  indice  
Santorio  (Ponte).  
Vedi Sartorio . 
S  indice  
Sanudo (Calle, Campiello) a  San Polo.  
Fino dal secolo XIII troviamo negli alberi genealogici di Marco Barbaro alcuni Sanudi, o Sanuti, da 
S. Polo. Il loro palazzo guarda col prospetto il «Rio di ca’ Bernardo»  e n’erano proprietari anche al 
principio del secolo presente. Se stiamo ai cronisti, l’autorità dei quali in tali bisogne è alquanto 
sospetta, questa famiglia discende dai Livii Romani di cui fu il celebre storico Tito. Tramutatasi da 
Roma a Padova, e posc ia a Venezia, contava, come vuolsi, un tribuno fino dal 564 quando approdò 
a queste rive Narsete. Fra i cinque dogi, che diede in seguito alla patria, ricorderemo Pietro III 
perché introdusse nella famiglia, prima detta Candiana, il cognome di Sanuto, allu dendo dice il 
Capellari, alla sana prudenza ed al maturo senno degli ascendenti, e Pietro IV noto pel suo fine 
infelice. Voleva costui governare dispoticamente lo Stato, per lo che il popolo inferocito pose fuoco 
al palazzo ducale, ed avendosi il tiranno p resentato per domandare la vita ai tumultuanti, venne da 
essi spietatamente ucciso col picciolo figlio che teneva fra le braccia. Alquanti secoli dopo usciva 
dalla famiglia Sanudo quel Marino, il quale scrisse in 58 volumi i «Diarii»  sopra i fatti dell’Ita lia e 
della Repubblica dal gennaio 1495 fino al settembre 1533, cioè dalla venuta in Italia del re Carlo 
VIII di Francia fino al decimo anno del principato d’Andrea Gritti. I Sanudo da S. Polo si estinsero 
in un Francesco Livio, morto il 2 gennaio 1852.  
S  indice  
Saoneri (Calle, Calle Seconda dei) a  S. Polo.  
Prendono il nome queste strade dai fabbricatori di sapone. Nel 1566 «Marco de Mezo»  notificò di 
possedere in parrocchia di S. Polo, «al ponte deli Sav oni» (ora distrutto), due «mezzadi»  ed una 
bottega, occupata da un «Francesco saoner».  I «Saoneri»  si ridussero in corpo nel 1565, e si 
radunavano per le loro divozioni in chiesa dei Servi, benché non avessero proprio altare. Ai floridi 
tempi della Repubbl ica si contavan 25 fabbriche, le quali davano oltre due milioni di libbre 
metriche di sapone all’anno, alimentando più migliaia d’individui. Il governo aveva emanato 
provvide leggi anche relativamente a questa industria, leggendosi negli «Annali Veneti»  del 
Malipiero: «Ai 9 d’ottubrio» (1488) «è sta preso che nessun nobile no possa far lavorar saoni a 
Gaeta, né a Galipoli, sotto pena de 500 ducati e bando da Venetia per 5 anni, per el danno dei dazi 
e de le saonerie de particulari».  Gli stranieri in seguito  invidiarono la nostra prosperità, coll’erigere 
fabbriche nei loro paesi e coll’attrarvi i nostri artefici. I primi a ciò intraprendere furono i 
Marsigliesi, ma la ferita maggiore venne dai Triestini, sicché nel 1773 Venezia venne ridotta in 
ramo di sapone  a sette fabbriche soltanto.  
Dai fabbricatori di sapone si nominò eziandio la «Calle dei Saoneri»  a S. Barnaba, sottoposta un 
tempo alla parrocchia di S. Margarita. Un «Marin Garzoni»  notificò nel 1514 di possedere in questa 
parrocchia uno stabile «sora la  savoneria».  
S  indice  
Saoneria (Calle della)  a San Pantaleone.  
Da una fabbrica di sapone, che nel 1661 era tenuta da un «Bortolo e Santo Grigis».  Lo stabile era 
della patrizia famiglia Paruta, la quale a bitava nel contiguo palazzo.  
S  indice  
Saponella (Ponte della)  a S. Giobbe.  
Si vede nella Descrizione della Contrada di S. Geremia pel 1713 che presso questo ponte abitava un 
«Francesco Saponello».  Egli è  forse quel «Francesco Saponello»,  ascritto alla scuola di S. Maria 
della Misericordia, intorno al quale leggesi nell’elenco dei confratelli defunti: «23 Febbraio 1761 
M. V. Sepoltura del q. Fran.co Saponello della contrà di S. Geremia» . Altri individui de l medesimo 
cognome vivevano, secondo l’Anagrafi ordinata dai Provveditori alla Sanità per l’anno 1761, nella 
parrocchia medesima, ed a tale famiglia apparteneva pure quel «Zuane Saponello beccher de S. 
Geremia»,  che, per gelosia di mestiere, diede il 10 no vembre 1774 varie coltellate all’altro beccajo 
«Francesco Rizzo detto Chiompo»,  in «Beccaria Granda»  a S. Marco. Lo sventurato, che contava 
soltanto 24 anni, si diede a fuggire per la «Calle del Ridotto»  gridando: «Oh! Dio! Son morto!»  e 
giunto alla farmac ia in «Salizzada S. Moisè»,  esalò l’ultimo fiato.  
Il Saponello venne bandito capitalmente il 1° settembre 1775.  
S  indice  
Sarasina (Calle stretta, Calle, Corte, Campiello)  a Castello.  
Tali strade sono chi amate negli Estimi di «Cha Sarasin»,  ed è certo molto antica la denominazione 
che portano. Un «Iacomo di Sarasin»  trovasi nel 1406 fra i decani di Castello della Scuola di S. 
Giovanni Evangelista.  
Una famiglia Sarasin, o Saresin (più d’una delle quali esis tea in Venezia) diede pure l’appellazione 
alla «Calle Sarasina»,  o di «Cha Sarasin»,  presso la «Riva di Biasio».  
S  indice  
Sartori (Fondamenta, Calle, Ramo dei)  ai Gesuiti.  
Da diciassette case che qui, ne l secolo trascorso, possedeva l’arte dei Sarti o «Sartori».  Tuttora 
sopra una casa di questa Fondamenta havvi un bassorilievo, ove si scorge la Beata Vergine che 
tiene in braccio il Bambino, in mezzo a S. Omobono e S. Barbara, sotto il cui patrocinio erano  i 
sarti, e si leggono le parole: Hospedal dei Poveri Sartori colla data del 1511. L’arte dei «Sartori»  fu 
eretta in corpo nel 1391, e secondo Flaminio Corner, ottenne fino dal 1485 il dominio sopra il corpo 
di S. Barbara, che veneravasi nella chiesa dei p p. Crociferi, rifabbricata poscia dai pp. Gesuiti, ed 
ebbe due delle tre chiavi sotto le quali chiudevansi le sacre reliquie. Oltre l’altare di S. Barbara nella 
chiesa, quest’arte possedeva nel prossimo campo Scuola di divozione, ricca d’alcune egregie 
pitture. Anticamente i sarti veneziani dividevansi in tre classi, cioè: «Sarti da veste»,  «Sarti da 
ziponi» (giubboni) e «Sarti da calze»  (sinonimo di brache). Al cadere della Repubblica, 172 erano 
le loro botteghe, 279 i capi maestri, 200 i lavoranti, 300 le  «mistre»,  e 2 i garzoni.  
S  indice  
Sartorio (Fondamenta, Ponte)  a S. Basilio.  
Leggasi «Santorio».  Sulla «Fondamenta di ca’ Santorio»  a S. Basilio esisteva nel 1713 la «casa 
propria dell’Ill.mo Sig.r Anto nio Santorio secretario».  Questa casa, o per meglio dire palazzo, più 
non esiste. La famiglia Santorio, che anche il Longo dice domiciliata a S. Basilio, e che si rese 
celebre pegli onorevoli impieghi da essa sempre sostenuti, venne nel secolo XVII da Capo distria, 
ove era nato nel 1561 il celebre medico Santorio Santorio, il quale professò con gran plauso 
medicina in Polonia, e nell’università di Padova, inventò molti strumenti dell’arte, e lasciò dopo la 
sua morte, avvenuta in Venezia nel 1636, vari scritt i, raccolti e stampati in 4 volumi nel 1660 col 
ritratto dell’autore. Vedi Cicogna («Inscr. Ven.»,  vol. I). Un «Santorio Santorio»  ed un «Isidoro»,  
di lui fratello, furono approvati cittadini originari il 10 maggio 1658. I Santorio oggidì sono estinti.  
S  indice  
Savie (Calle, Ponte delle)  a S. Giacomo dall’Orio.  
Questo ponte, il quale è prossimo al «Sottoportico delle Colonne»,  chiamavasi anticamente Stor to, e 
noi ritroviamo che nel 1661 a S. Giacomo dall’ Orio, giù del «Ponte storto sotto le colonne»,  abitava 
la «sig.ra Paulina r.ta q. sig.r Camillo de Savii»,  la qual pagava pigione alla patrizia famiglia 
Loredan. Si vede poi che nel 1713 il ponte suddetto, colla calle vicina, aveva preso il nome «delle 
Savie» senza dubbio dall’indicata famiglia Savio, o Savii, che prima v’abitava in prossimità. Di tali 
corrompimenti di nome abbiamo parecchi esempi, come «Ponte delle Maravege»,  «Campiello delle 
Orsette»,  «Calle delle Pignatelle»,  ecc. ecc.  
La famiglia Savio da S. Giacomo dall’Orio era cittadinesca, e forse era quella che aveva tomba 
nella chiesa di S. Eustachio.  
S  indice  
Savorgnan (Fondamenta)  a S. Geremia.  
Lungo questa fondamenta si può ammirare il palazzo  Savorgnan, eretto sopra disegno del Sardi, e 
ricco d’un giardino, che nel 1752 venne ampliato e decorato di statue, vasi d’agrumi ecc., laonde 
Nicandro Jasseo ebbe a cantare:  
............................................................ At hospes  
Coetera m iratus vastos subsistit ad hortos,  
Savornique domum. Viridaria pulchra patebant  
Pomiferis distincta viis: ibi citrea ramos  
Mala gravant, ibi ramorum pulcherrimus ordo  
Multiplici ex nexu testudine contigit aulas:  
In vinclis ibi cantat avis canaria, cantu  
Et libertati solatia quaerit ademptae.  
Sed magis antiquo spectare numismate vultus  
Insculptos placuit referentes fronte coronas  
Caesareas, circum signata aut nomina regum.  
Tot veterum monumenta sibi collegit ad usum  
Historiae antiquae Savornius, ipse Latina  
Historia simul, et Graeca doctissimus idem.  
Il palazzo Savorgnan venne colto nel 1752 da una saetta; nel 1765 ebbe aggiunti i laterali, e nel 
1788 patì un grave incendio. Esso passò nel 1826 in proprietà del barone Francesco Galvagna, il 
quale nel giardino  raccolse alcune lapidi romane, due delle quali vennero riportate dal Cicogna nel 
volume VI delle sue «Inscrizioni».  Ora è in altre mani.  
Alcuni fanno discendere i Savorgnan da sangue longobardo; altri dalla gente Severa di Roma, e 
precisamente da quel Sev eriano, Aquilejese, che fondò il castello Severiano, detto poscia 
corrottamente Savorgnan. Questa famiglia, donde uscì Alberto Savorgnan, visdomino e signore del 
Fiuli, poi nel 1219 vescovo di Ceneda, e finalmente nel 1257 patriarca di Aquileia, venne amme ssa 
al patriziato nel 1385 nella persona del cav. Federico, che molto si prestò perché la città d’Udine, e 
tutto il Friuli, cadessero sotto la Veneta Signoria. Egli, mentre era in chiesa assistendo alla messa, 
venne fatto uccidere da Giovanni patriarca d’A quileja nel 1387, ma poco dopo fu vendicato dal 
figlio Tristano, che ammazzò il patriarca. Gloria dei Savorgnani sono parecchi valorosi condottieri 
d’arme, fra cui quel Girolamo il quale, all’epoca della lega di Cambrai, disperse gran numero di 
nemici, e c ol suo castello di Osoppo fece resistenza per quarantacinque giorni a tutto l’esercito di 
Massimiliano imperatore.  
S  indice  
Sbiaca (Calle della)  presso la «Fondamenta del Malcanton».   
In «Calle della Sbia ca», al «Malcanton»,  esisteva nel 1713 la «sbiacaria propria di Zuane 
Martinelli, tenuta per uso di negozio di sbiaca».  
Parecchie erano in Venezia le fabbriche ed i negozi di «sbiaca»  (biacca), che per lo passato 
spacciavasi assai copiosamente e che tuttor a dicesi «veneta»,  sebbene adesso ottengasi anche 
altrove.  
S  indice  
Sbianchesini (Sottoportico e Calle dei)  a S. Apollinare.  
Non «dei Sbianchesini»,  ma «dei Bianchesini»,  sono chiamate queste strade negl i Estimi, le quali, 
anche anticamente, erano sottoposte alla parrocchia di S. Silvestro. I Necrologi Sanitari fanno fede 
che il 10 febbraio 1598 M. V. mancò a’ vivi in detta parrocchia «Bortolo bianchesin, de anni 20, da 
una ferita nel petto», ed il 16 ott obre 1630 « Anetta moglie di m. Gerardo bianchesin».  Inoltre 
l’Anagrafi Sanitaria pel 1633 fra gli artieri domiciliati in parrocchia di S. Silvestro pone un «Anzolo 
bianchesin».  
I «Bianchesini», «Bianchezini»,  o «Sbianchesini»  (scialbatori di pareti) furono  uniti fino dal 1578 
all’arte dei «Mureri»,  o Muratori, come si può conoscere dalla legge seguente, che sotto quell’anno 
è inserita nel «Capitolar Rosa»:  
«In Coll.o delli Cl.mi SS.ri Cinque Savii sora le Mariegole.  
Che li pozzeri et bianchezini debbino ent rar in Scola.  
Et perché si attrovano alcuni Maestri pozzeri et bianchesini i quali lavorano delle loro arti, et 
guadagnano nella città senza essere descritti in alcuna scola, né facendo, o sostentando alcuna 
angaria, il che non è conveniente né honesto, l’ And.à parte che per Aut.à di q.sto coll.o tutti essi 
maestri pozzeri et bianchezini sieno tenuti et obbligati entrar nella Scola di Mureri, et sostentar le 
fattioni nella scola, et entrati che sarano, possano ancor lavorar di Murer, et lavorando essi 
pozze ri et bianchezini di Murer, così all’incontro possano et sii lecito a cad.n murer lavorar de 
pozzi et bianchizar, essendo massime tutta questa una med.a Arte, et una medesima Profession».  
S  indice  
Scacco  (Calle).  
Vedi Sacco . 
S  indice  
Scale (Calle, Sottoportico e Corte, Corte, Ramo e Corte delle) ai Frari.  
Da alcune scale semiscoperte, che alcuni anni fa ancora esistevano, e c he mettevano in misere 
casucce.  
Abitava in «Corte delle Scale»,  fino dal secolo XV contraddistinta col nome medesimo, quella 
Franceschina, moglie di un Giovanni «samiter»,  la quale, ritornando a casa la vigilia di S. Lucia alle 
tre ore di notte, incontrò a l «Ponte di S. Pantaleone»  alcuni giovinastri, per opera dei quali, che 
avevano incominciato a stazzonarla, andava a risico di perdere là su due piedi, e sulla pubblica via, 
l’onore maritale. Quei giovinastri pertanto, che erano un Cristoforo di Arbe, «sam iter»,  da S. 
Pantaleone, un Giovanni «barbier»  figlio di Matteo Magno da S. Apollinare, ed un Francesco, 
figlio di Pietro «lavezer»,  vennero condannati, mediante sentenza 14 gennaio 1417 M. V., ad esser 
frustati, ed a rimanere in carcere fino a quadragesim a, riportando pure tre mesi di detenzione un 
Cristoforo «scaleter»,  che aveva tenuto il sacco all’intrapresa.  
La «Calle delle Scale»  a S. Luca sarà stata forse in origine per la medesima ragione così appellata.  
S  indice  
Scaletèr (Calle, Corte del) a  S. Agostino.  
Tuttora esiste presso questa situazione uno «scaleter»  (ciambellajo). Il nome di «scaleter»  proviene 
da certe ciambelle, che usavansi in antico specialmente nei matrimonii, e che appellavansi «scalete»  
perché avevano impressi alcuni segni somiglianti ad una inferrata, oppure ai gradini d’una piccola 
scala. Gli «scaleteri»  si eressero in corpo nel 1493, ed avevano scuola di divozione in chiesa di S. 
Fantino, sotto il patrocinio di questo santo. Ma v erso la metà del secolo trascorso si era introdotto 
nell’arte suddetta un numero così grande di Grigioni, appartenenti al protestantesimo, che la scuola 
di S. Fantino restò per qualche tempo abbandonata, e le riduzioni si facevano nel Magistrato del 
«Fonte go della Farina»  a Rialto. Ciò diede motivo al Senato di proibire che i Grigioni venissero 
accettati nell’arte. Gli «scaleteri»  contavano, nel 1773, 59 botteghe.  
Alcune altre delle nostre vie hanno egual denominazione.  
S  indice  
Scaletta (Calle)  a S. Marina.  
Il Berlan legge «Scoletta»,  e vuole derivato il nome dalla piccola scuola di S. Marina. Ma versa in 
errore, poiché nel catasto del 1713 questa strada è chiamata «Calle del Scaletta»,  cognome, come è 
chiaro, di famiglia. Un «Zuane Scaletti»  fu ammesso nel collegio dei Ragionati il 20 ottobre 1660.  
S  indice  
Scalzi (Fondamenta dei).  L’istituto dei Carmelitani Scalzi si stabilì la prima volta in Venezia ne l 
1633 per opera del padre Agatangelo di Gesù e Maria, che con un compagno prese a pigione una 
casa a S. Girolamo. Nel 1635 i Carmelitani passarono in un’abitazione più capace alla Giudecca, e 
nel 1647 nell’Abazia di S. Gregorio colla lusinga di acquistarl a. Ma, non accordatisi nel prezzo, 
elessero nel 1649 il sito di cui facciamo parola, e vi edificarono un convento, ed una piccola chiesa, 
che intitolarono di S. Maria in Nazareth per una sacra immagine della Beata Vergine, tradotta 
dall’isola di S. Maria i n Nazareth detta poscia, per corruzione, il «Lazzaretto Vecchio».  Verso il 
1656 la chiesa venne demolita per innalzare l’attuale sul disegno del Longhena, che consecrossi nel 
1705. La facciata è del Sardi, e sorse a spese di Girolamo Cavazza. Dal 1853 al 1 862 se ne operò un 
radicale restauro a spese del governo austriaco. Soppresso il convento nel 1810, parte ne fu ridotta a 
privata abitazione da chi avevalo comperato dal fisco, e parte, cioè quella risguardante la 
«Fondamenta»,  venduta alla società imprend itrice della «Stazione Ferroviaria» , che per suo uso vi 
fece succedere una rifabbrica. Non sono molti anni però che i Carmelitani ricomperarono la prima 
parte coll’annessa ortaglia per congiungerla ad un ospizio, ove, fino dal 1840, posero dimora.  
S  indice  
Schiavine (Calle delle)  a S. Luca.  
Qui probabilmente si lavoravano quelle grosse coperte di lana appellate «schiavine»,  di cui i nostri 
progenitori facevano fiorito commercio. Abbiamo una Ducale 24 febb raio 1744 di Pietro Grimani, 
donde appare che Venezia era la sola città dello Stato in cui potessero esistere fabbriche di 
«schiavine».  
La «Calle delle Schiavine»,  a S. Luca, è così denominata fino dal secolo XIV, leggendosi in una 
sentenza dei Signori di Notte al Criminal: «ad curtem Sclavinarum ad pontem Fusariorum»  colla 
data del 21 febbraio 1354 M. V. E sappiamo dalle «Raspe»  dell’«Avogaria di Comun»  che, 
abitando nel secolo seguente un Datalo ebreo in «curia da le Schiavine, ad Pontem Fusariorum»,  
contrasse amicizia con una sua vicina cristiana di nome Giacometta, moglie d’un Tommaso di 
Giuriano, e giacque con lei più fiate, laonde, con sentenza 13 giugno 1444, fu condannato ad un 
anno di carcere, ed a cinquanta lire di multa. La Giacometta poi per aver e ardito, «tamquam sus 
immunda»,  di mescolarsi con un ebreo, venne pur essa condannata, con sentenza 1° agosto 
successivo, a quattro mesi di carcere, ed alla perdita della dote. Pell’intolleranza religiosa di quei 
tempi vedi « Ghetto Vecchio ». 
S  indice  
Schiavolina (Corte).  
Vedi Schiavoncina . 
S  indice  
Schiavona (Calle)  a Castello, presso  S. Domenico.  
La Scuola degli Schiavoni possedeva nel 1566 due case in «Rio de Castello, a S. Domenego».  
Tuttora in vicinanza alla «Calle Schiavona»  scorgesi scolpita sulle muraglie l’immagine di S. 
Giorgio coll’iscrizione: Della Scuola di Schiavoni, e co lla data del MDCLXIII, anno in cui le case 
suddette avranno avuto una rifabbrica. Sembrerebbe poi che gli Schiavoni in una di esse tenessero 
le proprie radunanze, poiché «Mariana Mazzacavalli»  notificò nel 1740 d’essere proprietaria d’una 
casa «posta nella  contrà di S. Pietro di Castello, sopra la Fondamenta di S. Domenego, contigua 
alla Scuola dei Schiavoni».  
Volendo alcuni Dalmati, o Schiavoni, soccorrere i poveri e gli infermi della propria nazione, si 
unirono in confraternita sotto l’invocazione dei SS.  Giorgio e Trifone, e fino dal 1451 ottennero dai 
cavalieri Templari di erigere un altare nella loro chiesa di S. Giovanni Battista, posta nella così detta 
«Calle dei Furlani»,  e di fondare un ospizio in alcune prossime case. Nel 1551 fabbricarono un 
nobil e oratorio sul disegno di «Zuane Zon»,  proto dei muratori dell’Arsenale, oratorio tuttora da 
essi uffiziato.  
S  indice  
Schiavoncina (Corte, Campiello)  a S. Maria Formosa.  
Leggasi «Schiavolina»,  o «dei Sch iavolini»,  come nei catasti. Una famiglia di tale cognome v’abitò 
nel secolo XV. Apparteneva forse alla medesima quel «prè Zuane Schiavolin»,  che fece testamento 
il 21 settembre 1427 in atti Marco Basilio, pievano dei SS. Apostoli, e quella «Cristina vedov a 
Giacomo Schiavolin» , testatrice il 5 marzo 1435 in atti di Paolo Zancanella.  
S  indice  
Schiavoni (Riva degli).  
Fu incominciata nel secolo IX, e poscia ampliata con una palude che, fino dal luglio 1060, Anzio e 
Pulcro, suo figlio, donarono ai monaci di S. Giorgio Maggiore con jus di pesca, e che chiamavasi 
«Schiavona» dai Dalmati, o Schiavoni, soliti ad approdarvi.  
Anticamente la larghezza di questa riva era all’incirca eguale a quella che avevano il «Pon te della 
Paglia»  ed i successivi prima dei recenti ingrandimenti. Trovasi che per la prima volta fu selciata, 
come ben s’intende, in pietra cotta, nel 1324. Lungo il margine della medesima gli Schiavoni 
avevano, parte in terra, e parte in acqua, i loro sta zii, ove vendevano «bojane»  e «castradine».  Nel 
1780 poi, ai 5 d’agosto, decretava il Senato che si allargasse, «con muramento»,  la «Riva degli 
Schiavoni» dal «Ponte della Paglia»  sino all’altro della «Ca’ di Dio».  Ciò venne eseguito sotto la 
direzione del  Temanza, facendosi prima un battuto di pali, e sopra di esso stendendosi due mani di 
scorza di larice per lungo e traversalmente, indi alzandosi col fango del «Canal Grande»,  di cui si 
era ordinata l’escavazione, il muro in maniera che la riva suddetta av esse nove piedi e mezzo di 
altezza, e circa 80 di larghezza. Essa scorre lateralmente alle due parrocchie di S. Zaccaria e di S. 
Giovanni in Bragora, e va dal «Ponte della Paglia»,  fino al «Ponte della Veneta Marina»  nelle 
fondamente della «Ca’ di Dio», dei «Forni»,  e di «S. Biagio».  
Sulla «Riva degli Schiavoni»  venne ucciso nel 1172 il doge Vitale Michieli II. Vedi Rasse  (Calle 
delle).  
Assai più modernamente vi moriva per apoplessia, nell’atto che passeggiava, l’architetto Antoni o 
Selva il 22 gennaio 1819. Ciò avvenne poco lungi dal «Sottoportico di S. Zaccaria».  
Sulla «Riva degli Schiavoni»  venne inaugurato il 1° maggio 1887 il monumento in onore del re 
d’Italia Vittorio Emanuele, lavoro dello scultore romano Ettore Ferrari.  
S  indice  
Scoacamini (Calle, Rio dei)  presso la «Calle dei Fabbri»,  a S. Marco.  
Nel 1661 molti «scoacamini»  avevano case in questa calle. Davasi l’appellazione di «scoacamini»  
non solo a coloro che spazzavano  i camini, o fumajoli, ma eziandio ad un corpo di circa 80 persone 
Chiavennasche, che si esercitavano nel cavare le latrine. Costoro non erano descritti in arte, né 
pagavano tansa. Davansi la muta un anno pell’altro, ed estraevano da circa 8 mila ducati al l’anno, 
togliendo in tal guisa l’impiego ai sudditi. Cicogna, «Inscr. Ven.»,  vol. VI.  
S  indice  
Scoazzera (Campiello, Rio terrà della)  a S. Apollinare.  
Chiamavasi «scoazzera»  un chiuso quadrato di muro, s enza tetto, ed aperto d’innanzi, ove si 
raccoglievano le spazzature, dette in vernacolo «scoazze»,  finché i «burchieri»,  o «burchiellanti»,  le 
avessero trasportate fuori città. Molti di tali depositi esistevano una volta fra noi, e molti quindi 
sono i luog hi che da essi presero il nome, e tuttavia lo ritengono.  
Le «scoazzere»  ebbero origine nel XV o XVI secolo per tener monde le strade, e per impedire che 
le spazzature si gettassero nei canali. V’invigilava il Magistrato alle Acque, sotto gli ordini del 
quale erano i così detti «Nettatori dei Sestieri».  Coll’andar del tempo però tali scoazzere si 
distrussero, e fino dal 1662, spargendosi ovunque le immondezze, molto sordide erano divenute le 
nostre vie. Deliberò allora il Magistrato alle Acque che le «scoazz ere» si rifacessero, e minacciò 
castighi severissimi a chi s’attentasse di demolirle. Nel 1711 le fece poi ristaurare, prescrivendo che 
a tal uopo fosse trattenuto dal pubblico proto l’importare d’un mese sopra i crediti dei «Nettadori 
dei Sestieri».  Vedi Gallicciolli («Memorie Venete»),  e Tentori («Della Legislazione Veneziana sulla 
preservazione delle Lagune»).  
Si legge che, specialmente sul finire del secolo trascorso, le «scoazzere»  chiuse diedero qualche 
volta argomento al basso popolo di puerili timor i, ed ai giovanotti capricciosa occasione di 
sollazzarsi, fingendosi fantasmi notturni. Era dai summentovati recinti che propagavansi le grandi 
imprese dell’orco, come se in mezzo a tali lordure avesse egli voluto stabilire la sua reggia.  
Circa la «Scoazze ra» di Sant’Apollinare leggesi nella raccolta fatta dal Rompiasi delle leggi del 
Magistrato alle Acque: «Si levi la scoazzera a S. Aponal, ed, allargata quella di S. Silvestro, servirà 
per l’una e per l’altra contrada. 1617, 29 Gennaro».  
Il «Rio della Scoa zzera» venne interrato dal 1844 al 1845.  
S  indice  
Scotti (Corte)  a S. Luca.  
Si ha dalla Descrizione della contrada di S. Luca pel 1740 che il «signor Francesco Scotti»  
possedeva in «Corte del Scotti»  a S. Luca un corpo di case con prossima bottega da colori. Queste 
case formano un’isola, la quale stendesi dal «Campo di S. Luca»  alla «Calle dei Fabbri»,  ed 
abbraccia nel mezzo la corte di cui parliamo.  
Gli Scotti sono originari di Bergamo e, giusta document i che presentarono all’ «Avogaria»,  si trova 
onorevole menzione di essi negli atti pubblici di quella città fino dall’anno 1338. Un Giovanni 
Scotti venne pure ascritto al Consiglio generale di Bergamo nel 1407. Il primo però che di questa 
famiglia si trasfe rì a Venezia fu un Bernardo, nato nel 1654, il quale aprì quella bottega da colori in 
Campo di S. Luca, che, sotto altri proprietari, è aperta tuttora. Il di lui figlio Francesco, quel 
medesimo che nel 1740 possedeva le case a S. Luca, comperò un feudo nel  Friuli, di cui venne 
investito dalla Repubblica il 19 agosto 1776, ond’egli ed i suoi discendenti ebbero il titolo di conti. 
Finalmente il 20 decembre 1781 i nipoti di Fancesco ottennero di farsi approvare cittadini originari 
veneziani.  
Tra i più grandi i ncendi di Venezia il Gallicciolli ricorda quello che il 28 novembre 1740 appiccossi 
in «Calle dei fabbri dallo Scotti».  
Nella «Corte Scotti»  havvi un pozzo coll’arma della patrizia famiglia Pesaro, arma ripetuta sopra 
l’arco che unisce le prossime case, fo rmanti la «Calle delle Balance detta di Mezzo»,  indizio che le 
case medesime erano un tempo dalla patrizia famiglia Pesaro possedute.  
S  indice  
Scrimia (Calle della)  a S. Cassiano.  
Vedi Pin (Sottoportico).  
S  indice  
Scudi (Calle, Ramo, Ponte dei)  a S. Martino.  
Queste strade erano anticamente sottoposte alla parrocchia di Santa Ternita, e si legge che «s. 
Domenego di Scudi q. Domen ego»  traslatò in ditta propria da quella «de s. Piero Malipiero q. 
Hieronimo» il 29 dicembre 1559 «case n. 3 poste in contrà de s. Ternita, pervenute in lui in virtù de 
istr.to d’acquisto fatto all’officio del Sopra Gastaldo sotto il 17 xbre 1586».  Anche i  Necrologi 
Sanitari notano che il 10 novembre 1630 mancò a’ vivi in parrocchia di Santa Ternita «Menego fio 
del q. Stefano di Scudi da febre et petechie».  Egli era il nipote dell’altro Domenico sopraccennato. 
Avevamo una famiglia di questo cognome ascritta  alla cittadinanza originaria.  
S  indice  
Scuole (Campiello delle)  in «Ghetto Vecchio».   
Dalle tre scuole, o sinagoghe ebraiche che qui esistono, la prima delle quali chiamasi «Spagnuola»,  
la seconda «Levan tina»,  e la terza «Luzzata»  o «Tedesca».  La «Spagnuola»  venne fabbricata nel 
1655, forse da Baldassare Longhena.  
S  indice  
Scura (Ramo e Corte)  a S. Eustachio.  
Vedi Chiara  (Corte). La denominazione è altrove ripetuta.  
S  indice  
Secchera  al «Gesù e Maria».  
«Secchere»,  o «Secchi»,  chiamansi quei luoghi che, venendo coperti dall’acqua al momento del 
flusso marino, ne restano asciu tti al momento del riflusso. Ciò avrassi verificato riguardo a queste 
località nei tempi antichi.  
S  indice  
Secchere (Corte delle)  a S. Alvise.  
Vedi Secchera . 
S  indice  
Segretari (Calle dei)  a S. Giuliano.  
S  indice  
Selvatico (Campiello).  
Vedi Riccardo Selvatico . 
S  indice  
Semenzi (Corte)  sulle «Fondamente Nuove».   
La famiglia Semenzi chiamavasi anticamente Premuda, ed ebbe la contea di Prevasto. Ma abbattuta 
da vari accidenti, riparò verso il 1440 a Venezia, ove un Tommaso, nato nel 163 7, s’impiegò nei più 
gelosi maneggi della Zecca, ed un figlio di lui, per nome Francesco, applicossi alla ducale 
cancelleria, servendo, come secretario, alle corti di Francia e Spagna. Nel 1685 il suddetto 
Tommaso, per particolari riguardi, mostrò di esser e ricevuto come figlio adottivo da un G. B. 
Semenzi, mercadante di biave, e posto in grado di offrire alla Repubblica 100 mila ducati. Mediante 
tale offerta, venne ammesso al M. C. collo zio Giovanni, frate domenicano, coi due fratelli, pure 
domenicani, Gi ovanni e Giacinto, e coi propri discendenti. Egli, che da quell’epoca in poi assunse il 
cognome di Semenzi, cognome che restò poscia a tutto il suo ramo, comperò nel principio del 
secolo trascorso da «Girolamo, Raimondo, Agapito»  ed «Eustachio Mosca»  uno s tabile in 
parrocchia di S. Marina, che prima serviva ad uso di zucchereria, e che era situato «sopra le 
Fondamente Nove, dalla parte delle Fondamente stesse».  Da questo stabile dei Semenzi, 
attualmente posseduto da altra famiglia e ristaurato, denominossi la prossima corte.  
S  indice  
Sensa (Rio, Fondamenta della)  a S. Alvise.  
Vuole il Fontana nell’ «Omnibus»  che queste località sieno così dette pei magazzini ove stavano in 
deposito le tavole destinate a for mare, durante la fiera della «Sensa»,  od Ascensione, il recinto 
solito ad erigersi ogni anno nella «Piazza di S. Marco».  Vedi Ascension  (Calle ecc. della). È più 
probabile però che il «Rio della Sensa»  (e per esso la Fondamen ta) prendesse il nome dal «fresco»,  
o corso di barche, che soleva qui celebrarsi, prima d’essere trasportato altrove, specialmente nel 
giorno dell’Ascensione. Tuttora nella pinacoteca Querini Stampalia scorgesi un dipinto di Gabriel 
Bella, rappresentante i l «Corso delle Cortigiane nel Rio della Sensa».  
Leggesi nei «Casi Memorabili»  del Gradenigo: «1625, gen. Basilio conte di Collalto, q.m Schinella, 
diffendendosi dalli officiali delli Signori Cap. sotto il Porteghetto in Rio della Sensa, alla 
Misericordia, avendo con archibugiata ucciso il capitanio Gabrieletto fu anco lui con 
archibuggiata ucciso».  
S  indice  
Sepolcro (Ponte del)  sulla «Riva degli Schiavoni».   
Elena Celsi, vedova di Marco Vioni, con testamen to 2 gennaio 1409 M. V. in atti di Gaspare di 
Mani, lasciò una casa qui posta perché dovesse servire in parte ad abitazione d’alcune povere, ed in 
parte a ricetto di pellegrine dirette al S. Sepolcro di Gerusalemme, o reduci da quella regione. 
Dopoché nel 1471 Negroponte cadde in mano dei Turchi, Beatrice Venier e Polissena Premarin 
fuggirono da quell’isola, e nel 1475 ottennero dai commissarii dell’ospizio Vioni di essere in esso 
ricoverate, ove, unitesi ad altre donne, abbracciarono il terzo ordine di S. Francesco. Frattanto i 
commissarii aggiunsero all’ospizio una chiesa dedicata alla Presentazione di M. V. e nel 1484 vi 
fabbricarono in mezzo un sepolcro ad imitazione di quello esistente in Gerusalemme. Poscia, con 
istrumento 13 Aprile 1493, concessero in  perpetuo il locale alle terziarie, che nel 1500 furono 
facoltizzate ad ingrandirlo coll’esenzione dall’obbligo di continuare a dar ricetto a pellegrine. A tale 
scopo comperarono alcuni stabili attigui, fra cui il palazzo Molin «dalle due Torri»,  già abita zione 
di Francesco Petrarca, e fecero sorgere in breve vasto convento, del quale conservasi tuttora la bella 
porta, architettata dal Vittoria, a spese di Tommaso Rangone, medico e filologo ravennate. 
Mancano però l’iscrizione e la statua del pio largitore,  trasportate alla Salute. È probabile che nel 
tempo medesimo le monache ristaurassero anche la chiesa del S. Sepolcro, la quale nel principio del 
secolo XVII ottenne nuovi abbellimenti a spese della famiglia Grotta. Essa fu chiusa nel 1808, ed in 
seguito, unitamente al convento, il cui ultimo ristauro avvenne nel 1739, ridotta a caserma.  
Il «Ponte del Sepolcro»  era detto anticamente «della Pietà»,  oppure di «ca’ Navager»,  perché da 
una parte prossimo all’ospizio della Pietà, e dall’altra al palazzo che, com e si vede dallo stemma 
sculto sopra il pozzo della corte interna, e dagli Estimi, apparteneva alla patrizia famiglia Navagero. 
Da questo ramo uscirono Andrea Navagero il «cronista»,  e l’altro Andrea, nipote del precedente, 
buon politico, storico e poeta. D alle muraglie adunque di questo palazzo rimuovasi la lapide 
accennante all’abitazione del Petrarca, ponendola all’angolo dell’odierna «Calle del Dose»,  ove, per 
documenti scoperti, sorgeva il palazzo Molin dalle due Torri, e qui pongasi altra lapide in ono re dei 
due chiari soggetti della famiglia Navagero poc’anzi mentovati.  
S  indice  
Seriman (Salizzada)  ai Gesuiti.  
«Stefano Seriman»  il 27 luglio 1728 traslatò in ditta propria da quella di «Adriana Donado r. s. 
Alberto Gozi»  una «casa per uso ai SS. Apostoli, pervenuta nel d. per acquisto fatto dalli 4 Ospitali 
e Lochi pii 1726, 13 Gen.o, atti s. Zuane Garzoni Paolini N. V.»  Questa casa è il palazzo archiacuto 
che sorge presso i Gesuiti, e di cui abbiamo al trove parlato. Vedi Gozzi  (Rio del).  
La famiglia Sceriman, o Seriman, fiorì, col cognome di Sarath, in Ziulfa d’Ispahan, ove, colma 
d’onori e di ricchezze, eresse templi ed ampi edifizii pei propagatori del Vangelo. Ma vittima di  
crudeli persecuzioni, abbandonò la terra natale, e si rifuggì in Italia sul finire del secolo XVII. 
Questa famiglia diede nel giro di brevi anni distinti prelati alla corte romana, commendatori e 
ciambellani all’austriaca, valorosi generali all’armate del l’impero germanico. I Seriman furono 
fregiati da Innocenzo XII della romana cittadinanza, e dall’imperatore Leopoldo I del titolo di conti 
ungheresi. Vennero in gran conto tenuti anche dalla veneta repubblica, a cui prestarono 720.000 
ducati per la guerra di Candia. Essi avevano la loro tomba in chiesa di S. Maria della Consolazione 
(volgarmente «la Fava» ) colla modesta epigrafe: Serimanorum Comitum Monumenta. All’aprirsi 
del nostro secolo vantavano uno Stefano Domenico, vescovo di Chioggia, morto nel 1806,  e più 
tardi un G. Battista, generoso benefattore dell’Istituto Manin. Vedi Spagna  (Lista di).  
S  indice  
Sernagiotto (Sottoportico e Calle)  a S. Giovanni Grisostomo.  
Vedi Stramazzer . 
S  indice  
Servi (Ponte, Fondamenta dei).   
Alcuni frati dell’ordine dei Servi di Maria, venuti a Venezia nel 1316, poterono, cogli ajuti d’un 
Giovanni Av anzo, fondare un monastero ed un tempio, di cui si pose la prima pietra il 24 marzo 
1318, ma che solo però nel 1474 ottenne perfezione, e nel 1491 fu consecrato da Antonio Saracco, 
arcivescovo di Corinto. Questo tempio fu nel 1813 quasi del tutto demolito,  unitamente al 
monastero, il quale nel 1769 aveva patito un grave incendio. Nel 1862 l’ab. Daniele Canal ne 
comperò l’area e gli avanzi per fondarvi i suoi femminili istituti. Principale di essi avanzi è una 
porta decorata da archi concentrici a strati alt erni di pietra d’Istria e di broccatello, e fiancheggiata 
sull’alto da due colonnette, la quale rinchiude un arco semicircolare con meandri fregiati da animali.  
Il «Ponte dei Servi»,  sul rivo di S. Marziale, fu edificato per la prima volta dai frati nel 14 23, dietro 
una ducale di Tommaso Mocenigo. Ora esso è chiuso, mettendo agli istituti Canal.  
Nel monastero dei Servi passò la vita fra’ Paolo Sarpi, consultore e teologo della Repubblica, morto 
nel 1623. Le di lui ceneri si scoprirono a caso nel 1722, nel 1 813 vennero deposte provvisoriamente 
nella biblioteca di S. Marco, e finalmente nel 1828 collocate nella chiesa di S. Michele di Murano.  
Il Codice 184, Classe XI della Marciana, ha queste parole: «1627, 2 marzo. S. Girolamo Morosini 
q. Bortolomio in un rid otto ai Servi fu ucciso da s. Pietro da Molin q. Marco q. Vincenzo».  E più 
avanti: «1632, 22 gennaio: s. Zuane Dolfin q. Vettor, venendo da reduto alli Servi, fu da due 
maschere assalito, et sbaratogli un pistone nella schiena, rimase subito morto, et fu d etto fossero 
mandati da s. Rugier Foscarini fu de s. Lunardo, il quale perciò fu bandito».  
S  indice  
Servo (Sottoportico del)  a S. Fosca.  
Una patrizia famiglia Servo si estinse nel 1175, ed un prete di co gnome Servo fu nel 1330 pievano 
della prossima chiesa di S. Felice. Ma è probabile che la località ricordi una famiglia più moderna 
dello stesso cognome.  
S  indice  
Sestiere . Le otto miglia di circuito di V enezia si dividono in sei sesti («sestieri»),  tre di qua del 
«Canal Grande»,  e sono: Castello, S. Marco, e Cannaregio; tre di là: S. Polo, S. Croce e Dorsoduro 
(che comprende anche la Giudecca e l’isola di S. Giorgio Maggiore). Murano anticamente 
appartene va al Sestiere di Cannaregio, ma nel 1271 gli fu tolto, e forma d’allora in poi una comune 
separata. L’istituzione dei sestieri è dovuta, secondo alcuni, al doge Partecipazio, appena trasportata 
la sede ducale in Rialto; secondo altri, al doge Domenico Mor osini, oppure Vitale Michiel II, 
quando per la prima volta s’imposero gli «imprestidi».  Ai tempi della Repubblica, i sei consiglieri, 
che facevano parte della Serenissima Signoria, traevansi uno da ogni sestiere.  (Vedi immagi ne) 
S  indice  
Seta (Calle dell’Ufficio della)  a S. Gio. Grisostomo.  
Vedi Ufficio della seta . 
S  indice  
Sforza . Vedi Duca Sforza . 
S  indice  
Sicurtà (Calle della)  a Rialto.  
È così detta perché avevano in essa il loro cancello, o studio, quei mercatanti che si esponevano a 
reintegrare i loro  colleghi, i cui generi, spediti per mare, perivano o venivano depredati, e che perciò 
dicevansi «assicuratori».  Basta gettar l’occhio sopra la Descrizione della contrada di S. Giovanni di 
Rialto pel 1740 per vedere moltissimi «scancelli di sicurtà»  stabil iti in quella calle.  
Rammenta il Benigna, all’anno 1752, di settembre: «In questo mese si ha dato principio a 
ristaurare le fabbriche in Calle della Sicurtà, et altri luochi, avendo trasportato il pubblico Banco 
del Giro sotto i portici nei stabili di ca’ Lini».  
S  indice  
Soccorso (Fondamenta, Ponte del)  a S. Maria del Carmine.  
Veronica Franco, veneziana, si rese celebre per bellezza, valore poetico, e numerosi amanti, fra i 
quali va citato Enrico III re d i Francia, che, partendo, portavane oltre Alpi il ritratto. Pentitasi però, 
come sembra, dei suoi poco modesti costumi, insinuò nel 1580 ad alcuni patrizi di fondare un 
ospizio per raccogliere donne traviate. Essi aderirono all’istanze, ed in breve parecch ie peccatrici 
ebbero asilo in una casa a S. Nicolò di Tolentino, dalla quale contrada passarono successivamente a 
S. Pietro di Castello, ai SS. Gervasio e Protasio, e per ultimo, nel 1593, nel sito di cui si favella. 
Qui, oltre l’ospizio denominato del «Soccorso»,  sorse nel medesimo anno 1593 un oratorio dedicato 
a S. Maria Assunta, che ebbe consecrazione nel 1609 da Lorenzo Prezzato, vescovo di Chioggia. 
Gli stabili furono rimodernati nel 1760. Durò il pio luogo fino al 1807, in cui le donne in esso 
raccol te furono concentrate con le Penitenti di S. Giobbe, chiudendosi anche in tale occasione 
l’oratorio.  
S  indice  
Soldà (Corte del)  a Castello.  
Leggasi «Solta»,  come negli Estimi, dalla famiglia «Dalle Cipri ote»,  soprannominata Solta, forse 
perché provenne da Solta, isola della Dalmazia. Un Alvise Solta, «patron de nave»,  fabbricò nel 
1560 in questa Corte un edificio, che notificò ai X Savii nel 1566, nel quale, come si espresse, 
«abito dentro con la mia fame gia e con tre miei fradelli con le sue famegie e la madre, che si 
trovano tutti in fra fioi e fie, e le donne, e li omeni, che sono in tutto persone 20».  Sopra il prospetto 
poi della casa medesima, recante oggidì il N. A. 910, fece scolpire la seguente biz zarra iscrizione:  
Aloysii Soltae Decretvm  
Praebuit has aedes nobis regnator Olympi  
Non meritis propriis sed bonitate sua.  
Herculei sexus Soltarum vivito solus  
Haeres, nec tecum gaudet (gaudeat) ulla Venus.  
Pignoret has nullus, nullus has vendere possit;  
legibus aeternis haec mea vota dico.  
m. d. — l. x. 
Trovasi che alcuni Solta da Castello furono «calafai»  dell’Arsenale. Altri individui di questa 
famiglia si diedero però ai pubblici impieghi ed alla carriera ecclesiastica, poiché un «Giacomo 
dalle Cipriote,  detto Solta»,  nato il 6 agosto 1606, il quale, secondo la fede rilasciata dalla chiesa di 
S. Pietro di Castello, era «fio de Zuane stà in Corte del Solta» , venne ammesso il primo maggio 
1649 nel Collegio dei Ragionati. Un Matteo, di lui fratello, che nel 1661 figurava anch’egli qual 
possessore di stabili in «Corte del Solta»,  fu parroco di S. Biagio. Finalmente un Gaspare Solta 
restò eletto nel 1730 primicerio castellano.  
S  indice  
Sole (Calle del)  a S. Ap ollinare.  
Questa strada, che mette al «Campiello della Scoazzera»,  un tempo detto «Campiel delle Scoazze»,  
prese il nome da un’osteria all’insegna del «Sole»,  che apparteneva ai Venier. Essa nei traslati del 
1799 è descritta come segue: «S. Aponal, Campie l delle Scoazze. Casa era aff.a a Giacomo Miotti, 
altra a Francesco Zanga, Botteghin a Bortolo Lioni, Casa era aff.a a Zuane Casarini, altra a 
Bortolo Lioni, ora ridotte tutte in un sol stabile per osteria all’insegna del Sol».  
S  indice  
Sottoportici (Ramo)  a Rialto.  
Prende il nome dal «Sottoportico del Banco Giro»  che gli sta di fronte.  
S  indice  
Sottoportico . «Sottoportico»,  o Sottovolto, è, come ben si conosce, un tratto di strada che passa 
sotto qualche edificio.  
S  indice  
Spadaria . Non è da maravigliarsi che in una città armigera come fu questa, esistesse una strada 
appositamente destinata ai fabbrican ti di spade. Lo stemma di essi è quello scudo col leone di S. 
Marco, e sotto tre spade, scolpito sul muro all’ingresso della «Spadaria»,  dalla parte della così detta 
«Calle Larga».  Gli spadaj si eressero in corpo nel 1297, ovvero 1298, ed erano uniti ai «corteleri»  
(coltellinaj) ed ai «vagineri» (vaginaj), benché questi ultimi coll’andar del tempo se ne 
disgiungessero. Anticamente forse avevano scuola di divozione in chiesa di S. Francesco della 
Vigna, ove certamente avevano tomba colla data del 1500. In te mpi a noi più vicini si radunavano 
però coi coltellinaj in chiesa di S. Angelo sotto l’invocazione di S. Nicolò di Bari. Ce lo attesta il 
Coronelli nella sua «Guida»  (edizione del 1700). Molti di questi artieri stanziavano in «Spadaria»  
nel 1661.  
Gli spada j nel 1574 accompagnarono Enrico III, re di Francia e di Polonia, da Murano a Venezia 
con una barca addobbata a cuoi d’oro, ove scorgevansi armi antiche e trofei, trentotto piccole 
bandiere turchesche, ed una bell’insegna antica di battaglia dei tempi del doge Ziani, essendo i 
remiganti vestiti di livrea rossa e verde.  
Il Cicogna, in un «Diario»  dei suoi tempi, manoscritto nel Civico Museo, ci racconta come, 
essendovi nel selciato della «Spadaria»  una pietra con sopra scolpite quattro palle da giuoco, era 
sorto il costume, che quando volevasi corbellare alcuno lo si mandasse dal bottegajo di fronte 
acciocché gli dovesse consegnare le quattro palle pattuite. Questi allora chiamava i vicini, e 
mostrava al gonzo le quattro palle scolpite, rispondendogli di port arle via, se ciò gli fosse stato 
possibile. A togliere burle siffatte, la pietra colle palle venne rimossa, per ordine della polizia, nel 
mese di luglio dell’anno 1815.  
S  indice  
Spagna (Lista di)  a S. Ger emia.  
Così chiamossi questo tratto di strada per essere prossimo al palazzo degli ambasciatori spagnuoli. 
«Lista»,  infatti, voleva significare, come altrove abbiamo notato, le adiacenze del palazzo di 
qualche ambasciatore, che godevano, al pari degli anti chi asili, alcune immunità pei delinquenti.  
Il palazzo di Spagna, di cui si parla, per quanto ricordano le nostre cronache, e per quanto si deduce 
dallo stemma della torre coi due grifoni ai fianchi, sculto tuttora sopra il bel pozzo della corte, 
venne fon dato dalla cittadinesca famiglia Frigerio, o Friziero, del cui sangue vuolsi essere stato S. 
Magno. L’autore delle «Vite e Memorie dei Santi spettanti alle chiese della Diocesi di Venezia»,  
pubblicate nel 1763, parlando della parrocchia di S. Geremia, affe rma che «certo sito esistente nel 
palazzo, ora abitato dall’ambasciatore di Spagna, chiamasi fino al presente, la camera di S. 
Magno, ove il Santo faceva sua dimora assieme con la nobile sua famiglia detta Frizier».  E 
nell’interno eravi un pozzo appellato di S. Magno, la cui acqua si dispensava ai divoti come 
valevole alle guarigioni. Ai Frizieri appartenne il palazzo fino al 25 ottobre 1613, epoca nella quale 
Antonio Friziero q. G. Battista, con istrumento di permuta, in atti di Marin Renio, lo cesse a Ren ier 
Zeno q. Francesco Maria, riportandone in cambio la rendita di 340 ducati di «dadie»  sullo stato 
Veneto. Non sappiamo precisamente l’anno in cui la famiglia Zeno destinò questo palazzo a sede 
degli ambasciatori spagnuoli. È certo che questi, sino dai te mpi del Martinioni, v’ebbero domicilio, 
e che il conte Giuseppe di Montealegre, uno fra i medesimi, finì coll’acquistarlo dopo la metà del 
secolo trascorso, e rifabbricarlo, come presentemente si vede. Il conte Giuseppe di Montealegre 
fabbricò pure nella s ua chiesa parrocchiale l’altare dedicato alla Sacra Famiglia, a’ piedi del quale 
nel 1771 venne sepolto. Ai nostri tempi però era riserbato al palazzo di Spagna d’essere la sede del 
pio istituto fondato dall’ultimo doge dell’estinta Repubblica. Qui, voglia m dire, trasportossi nel 
1857 l’Istituto Manin, dopoché il conte G. Battista Sceriman ebbe dato i mezzi alla Commissione 
Generale di Pubblica Beneficenza di divenire proprietaria dello stabile, coll’istrumento 23 maggio 
1853, in atti Dario Paolucci. E prim a che ciò succedesse, aveva già il conte Sceriman disposto, con 
testamento 7 giugno 1850, pubblicato presso l’I. R. Pretura Urbana di Venezia il 13 gennaio 1854, 
di circa 50 mila lire austriache di rendita a favore dell’Istituto medesimo.  
Nel palazzo Frizi er a S. Geremia venne ospitato nel 1508 un vescovo scozzese diretto a 
Gerusalemme, che, ammesso in collegio, ed invitato a sedere presso il doge, gli presentò lettere 
commendatizie del re di Scozia e di quello di Francia, e recitò una orazione latina in lo de della 
Repubblica.  
S  indice  
Specchieri (Salizzada dei)  ai Gesuiti.  
In questa situazione sorgeva l’oratorio di S. Stefano, appartenente all’arte degli «Specchieri».  Essi 
ne avevano fatto acquisto il 28 gennaio 1775, mentre prima lo tenevano a pigione dai padri Gesuiti.  
L’industria degli specchi sembra introdotta da Nicolò Cauco, Muzio da Murano, e Francesco, 
fabbricatore di coperte, da S. Bartolammeo, i quali fecero il 5 febbraio 1317 M. V. un accordo co n 
un maestro di quell’arte in Alemagna, «qui vitrum a speculis laborare sciebat, et fecerunt ipsum 
dictam artem laborare in Venetiis (Fronesis)».  Col progresso del tempo, un Antonio Bertolini, detto 
il Gigante, inventore delle mole per dare l’ultima pulitu ra agli specchi, essendosi associato ad un 
Bernardo Ponti, ottenne di separarsi dai Muranesi, e poté rendere l’arte degli specchi distinta, 
coll’obbligo però di ritrarre le paste dalle fornaci di Murano. Gli «Specchieri»  dipendevano un 
tempo dai «marzeri»,  ma nel 1577 s’emanciparono. Ebbero altre scuole di divozione oltre quella dei 
Gesuiti, e diedero il nome anche alla «Calle dei Specchieri»  a S. Giuliano, ove in gran numero 
stanziavano, come appare dalla Descrizione della contrada pel 1661.  
S  indice  
Speron (Sottoportico, Corte)  in «Frezzeria».   
È probabile che queste località, chiamate nei catasti «Sottoportico e Corte del Spiron»,  abbiano 
preso il nome da una spezieria all’insegna dello «Sperone»,  la qua le esisteva in «Frezzeria»  nel 
secolo XVI. Egli è certo che nel 1582 «Zaneta Venier relita del q. clarissimo m. Renier Zancarol»  
notificò di possedere in «Frezzeria»  una bottega tenuta a pigione da «Zuan Franco di Bianchi 
spicier al Spiron» . Sembra poi che  lo «sperone»,  insegna di tale bottega, fosse dorato, poiché il 25 
maggio 1661 un «Domenego de Brolo»  trasportò in propria ditta da quella di «Piero Cigaloto»  una 
casa «in contrà di S. Moisè, in Frezzeria, in Corte del Spiron d’oro».  
S  indice  
Speziali (Ruga dei)  a Rialto.  
Vi stanziavano gli «Spezieri da grosso»,  che fino dal 1383 avevano scuola di divozione, sacra a S. 
Gottardo, nella prossima chiesa di S. Matteo. Ma nel giorno 9 settembre 1394 ottennero dal 
Consiglio dei X di trasportarsi a S. Apollinare, essendo i contorni di S. Matteo pieni di meretrici e 
persone disoneste. Essi a S. Apollinare raccoglievansi nel piano inferiore d’un fabbricato presso la 
chiesa, e precisamente sotto la scuola dei Taglia pietra, che occupava il piano superiore. Colà 
scorgevasi sulla porta scolpito esteriormente S. Gottardo, e scorgesi tuttora un’iscrizione riportata 
dal Cicogna. L’arte degli «Spezieri da grosso»  chiamavasi Università, perché abbracciava gli 
speziali da con fetti, i droghieri, i cereri, i raffinatori di zucchero, ed i fabbricatori d’olio di 
mandorle. Nel 1675 vi s’aggiunsero anche i «mandoleri»,  che, mediante una contribuzione, 
potevano vendere generi affetti all’Università suddetta. Vedi il manoscritto Dal S enno, citato dal 
Cicogna nelle sue «Inscrizioni»,  vol. III.  
S  indice  
Spini (Calle dei)  alla Giudecca.  
Una «Francesca Spin»,  ed un «Francesco Spin»,  ambidue dalla Giudecca, cessarono di vivere, la 
prima i l giorno 29, ed il secondo il giorno 30 luglio del 1576, anno terribile per le stragi che menò la 
peste in Venezia. E nel medesimo secolo il notaio Avidio Branco ebbe per isposa un’Elisabetta 
Spin, pur essa dalla Giudecca.  
S  indice  
Spiriti (Corte dei)  ai Tolentini.  
V’ha taluno che fantastica sopra questa denominazione qualche storiella di spiriti folletti. A noi 
sembra più credibile che qui abitasse anticamente qualche famiglia Spirito. Un Francesco Spir ito 
ebbe tomba nel chiostro di S. Stefano Protomartire colla data del 25 giugno 1347. Un Francesco ed 
un Matteo Spirito furono tra gli allibrati del 1379. Ed un Pietro Spirito venne eletto pievano dei SS. 
Ermagora e Fortunato nel 1386.  
S  indice  
Spizier . Vedi Spezier . 
S  indice  
Sponza (Campo della)  alla Giudecca.  
Abitava nel 1661 in questo campo una «Franceschina Sponza»  in cas a propria. Essa aveva 
comperato questa casa da un «Francesco Orda, q. Carlo»,  con istrumento in atti di Lodovico 
Bruzzoni N. V. e l’aveva traslata in proprio nome il 19 dicembre 1652. Rileviamo poi che 
«Franceschina q. Francesco Sponza»  era moglie di «Nata le Lucon»,  dal nome del quale traslatò 
un’altra casa alla Giudecca il 10 giugno 1684, a titolo di pagamento dotale, traslato fatto iscrivere 
da Francesco Lucon di lei figlio.  
S  indice  
Squartai (Ponte dei)  ai Tolentini. Nell’assoluta mancanza di storiche memorie si potrebbe ricorrere 
alla supposizione che qui fossero stati messi a quarti i corpi d’alcuni malfattori, oppure che qui si 
fossero appesi i quarti dei medesimi dopo la esecuzione, come praticavasi anticamente a terrore 
generale. A questa seconda opinione s’accosta il Pullè nelle sue annotazioni ai «Canti del Popolo 
Veneziano» del Foscarini.  
S  indice  
Squelini (Campiello dei)  a S. Barnaba.  
È chiamat o nel Sabellico «Figulorum area»,  e nei catasti «Campiello dei Scudeleri»,  o «dei 
Squelini»,  dai fabbricatori di scodelle che qui avevano fornace. Essi erano uniti ai «Bocaleri»,  
chiusi in corpo fino dal 1420, e soliti a radunarsi per le divozioni loro in chiesa di S. Maria dei 
Frari, sotto il patrocinio di S. Michele Arcangelo. Nel libro «Fronesis»  esiste una legge del 13 
settembre 1323 col titolo: «Scutelarii possint coquere sua laboreria in domibus in quibus stant in 
nocte» . Di essi fa cenno il Sanudo al  maggio 1523 colle parole: «Adì 7, la mattina, se intese esser 
brusà una casa de scudeleri nuova a S. Barnaba».  
In «Campiello dei Squelini»,  soggetto un tempo alla parrocchia di San Pantaleone, morì Lucrezia 
Marinelli, donna letterata. Così leggiamo nel ne crologio: «Adì 9 ottobre 1653. La clarissima 
Signora Lucrezia Marinelli relicta q. ecc.te Gerolamo Vacca, d’anni 82, da febre quartana mesi 
uno. Campiel dei Squelini».  Essa venne sepolta in chiesa di San Pantaleone con epigrafe, che però, 
dopo il rifacimen to della chiesa, andò perduta.  
Pel fatto di Veneranda Porta, vedi Madonna  (Calle della) a S. Barnaba.  
Una piccola lapide posta, a cura privata, in «Campiello dei Squelini»,  ricorda un Carlo Grison, detto 
Bodai, colà ucciso per gelosia il 28 marzo 1842, seconda festa pasquale.  
Anche un Sottoportico ed una Calle a San Simeon Grande, presso il «Rio Marin»,  si dicono «dei 
Squelini»  per la stessa ragione.  
S  indice  
Stagneri (Calle de i) a S. Salvatore.  
«Calle dei Stagneri»,  o «Stagneria»,  chiamavasi promiscuamente, e ciò per le varie officine da 
«stagneri»,  o stagnai, che vi esistevano, del qual fatto si può trovar testimonianza negli Estimi. Gli 
«Stagneri»,  uniti ai «Peltreri»,  forma rono scuola nel 1477, di novembre, in chiesa del SS. 
Salvatore, all’altare di S. Giovanni Evangelista, che scelsero come loro protettore. In seguito però, 
avendo i canonici regolari del SS. Salvatore disposto altrimenti del suaccennato altare, ed avendovi 
fatto cancellare lo stemma degli «stagneri»,  consistente in un «bocal da galia»,  questi intentarono 
una lite che perdettero nel 1564. Allora si trasportarono nella prossima chiesa di S. Bartolammeo, 
ove sappiamo che il loro altare, dopo la visita fatta il 21 luglio 1581 da Lorenzo Campeggio, legato 
apostolico, ed Agostino Valier, vescovo di Verona, restò sospeso, e dopo la visita fatta il 30 
novembre 1592 dal patriarca Lorenzo Priuli, venne fatto distruggere per essere indecentemente 
attaccato alla parte si nistra dell’altar maggiore. In seguito ebbero il permesso di far uso dell’altare 
della Scuola di S. Matteo nella chiesa medesima. Secondo la statistica del 1773, sei erano in 
Venezia le botteghe degli «stagneri»,  venti i capomastri, nove i lavoranti, con u n solo garzone.  
Una parte della «Calle dei Stagneri»  chiamasi anche «della Fava»,  perché pro ssima al ponte così 
denominato.  
S  indice  
Stampador (Calle del)  a S. Samuele.  
La Descrizione della contrada di S . Samuele pel 1661 nomina questa calle, ma non accenna che 
allora vi stanziasse stampatore alcuno. Vi avrà stanziato in antecedenza, leggendosi nei Necrologi 
Sanitari: «A dì 2 novembre 1555. Oratio fio de m. Bortolo stampador - S. Samuele».  
L’arte della st ampa fu portata in Venezia da Giovanni da Spira, come appare dal privilegio 
concessogli dalla Signoria nel 1469, privilegio di cui egli non potè godere, poiché poco dopo cessò 
di vivere improvvisamente. Lo Spira in quell’anno medesimo 1469 aveva stampato l e seguenti 
opere: «Cicero ad Familiares; Plinii Historia Naturalis; Cicero ad Familiares»  (II ed.). Il fratello 
di lui Vindellino, il Jenson, ed il Valdarfer progredirono con felice successo l’intrapresa. Nel 
susseguente secolo poi andarono a gara gli Aldo , i Gioliti, i Giunti, e molti altri a pubblicare 
edizioni con scelta carta, nitidi caratteri, e scrupolose correzioni. Allora incominciò a fiorire in 
Venezia questo ramo di commercio, crescendo tanto che nel 1773 trentacinque erano le nostre 
stamperie. Gl i Stampatori si eressero in corpo, unitamente ai Librai, nel 1548, e fino dal 1642, 
avevano scuola di divozione nella chiesa dei SS. Giovanni e Paolo, sotto il patrocinio di S. 
Tommaso d’Aquino.  
S  indice  
Stellon (Calle)  detta della Testa  ai SS. Giovanni e Paolo.  
È denominazione moderna, derivante da case che appartengono a quella famiglia Stellon, la quale 
aprì un fondaco di merci a S. Salvatore, giù del «Ponte del Lovo».  
Per la seconda denominazione vedi  Testa  (Calle ecc. della).  
S  indice  
Stendardo (Calle Larga dello)  a S. Nicolò.  
Un’antenna, dalla quale nei giorni festivi sventolava lo stendardo di S. Marco, ed una colonna di  
marmo col leone, ora trapiantato presso la chiesa di S. Nicolò, indicavano, al tempo della 
Repubblica, che la parrocchia di S. Nicolò era comunità separata dal restante della popolazione, ed 
arricchita di privilegi.  
S  indice  
Stivaletto (Calle del)  a S. Silvestro.  
Da una bottega da calzolaio all’insegna dello «Stivaletto»,  che qui esisteva nel secolo trascorso.  
S  indice  
Storto (Ponte, Calle del Ponte)  a S. Apollinare.  
Alcuni ponti di Venezia sono così denominati per la conformazione che avevano, oppure hanno 
tuttora. Il «Ponte Storto»  a S. Apollinare, prima dell’interramento del «Rio della Scoazzera»,  
avvenuto negli anni 1844 -1845, intestavasi ad altro p onte, il quale metteva nel vestibolo d’un 
palazzo lombardesco, ai N. A. 1279 -1280, antica proprietà Molin, ed abitazione un tempo d’un 
ramo della patrizia famiglia Cappello. Qui nacque la celebre Bianca da Bartolammeo Cappello e da 
Pellegrina Morosini nel 1548. Mortale la madre, ed invaghitasi di Pietro, figlio di Zenobio 
Bonaventuri, fiorentino, giovane che in Venezia teneva le ragioni del banco dei signori Salviati di 
Firenze, che le stava di faccia di casa, e che, per quanto dicesi, le aveva dato da inte ndere di essere 
uno dei Salviati, fuggì seco lui dalla casa paterna nella notte 28, venendo il 29, novembre del 1563, 
dirigendosi a Firenze. Colà i due amanti divennero marito e moglie, e ben presto ebbero una figlia 
per nome Pellegrina. Frattanto la fuga di Bianca fece grande rumore in Venezia, e gli Avogadori di 
Comune emanarono bando capitale contro l’assente Pietro Bonaventuri e complici; bandita, per 
quanto vogliono alcuni, fu la stessa Bianca, e Bartolammeo Cappello, di lei padre, aggiunse dei 
propri danari un premio a quello che dagli Avogadori era stato decretato a favore di chi, o vivo o 
morto, desse nelle mani della giustizia il seduttore. Bianca in Firenze non tardò a dar nell’occhio a 
Francesco dei Medici, figlio di Cosimo Granduca, reggente dell a Toscana, ed a divenirne amica. 
Pietro Bonaventuri, dall’altra parte, incominciò a frequentare Cassandra Bongiovanni, nata Ricci, il 
che occasionò la morte di Pietro e di Cassandra per opera della famiglia Ricci, desiderosa di 
vendicarsi dell’onta. Rimast a vedova, Bianca venne nel 1578 presa in moglie da Francesco dei 
Medici, successo fino dal 1574 a Cosimo suo padre nel granducato, e rimasto vedovo pur egli per la 
morte dell’arciduchessa Giovanna d’Austria. Tosto che tali nozze furono partecipate al doge,  i 
Veneziani affrettaronsi a dichiarare Bianca «vera et particolar figliuola della repubblica»,  ed in 
obblio fu posto il processo. Bianca, in contraccambio, si rese utile in molti incontri alla madre 
patria, beneficò di molti danari il padre Bartolammeo, e  donò al fratello Vittore il palazzo dei 
Trevisani in «Canonica»,  da lei comperato. Senonché nell’anno 1587, Francesco ai 19, e Bianca ai 
20 d’ottobre, morirono a Poggio di Cajano, non senza sospetto di veleno, loro procurato dal 
cardinale Ferdinando dei M edici, fratello di Francesco. Egli è certo che costui non volle che a 
Bianca si rendessero dopo morte regi onori, che non la volle sepolta nelle tombe dei Medici, e che 
fece levare da tutti i luoghi pubblici i di lei stemmi. Anche il veneto Senato, per pia centeria al 
medesimo, già successo nel granducato al fratello, proibì il lutto per la morte di Bianca. Vedi 
Cicogna, «Inscrizioni Veneziane»,  Vol. I.  
Il «Ponte Storto»  a Sant’Apollinare venne ristaurato nel 1873.  
S  indice  
Stradon (Ramo del) a S. Giacomo dall’Orio.  
È un tratto di strada appellato in tal guisa per la sua larghezza.  
S  indice  
Stramazzer (Calle del)  o Sernagiotto  a San Giovanni Grisostomo.  
Questa calle, a cui dà accesso un sottoportico, laonde dicevasi per lo passato «Calle del Sottoportico 
del Stramazzer» , prese il nome da uno «stramazzer»  (materassaio) che vi stanziava d’appresso nel 
secolo trascorso. Può citarsi in prova la notifica che ne l 1740 fece il N. U. Giovanni Loredan di 
possedere a S. Giovanni Grisostomo «un magazzen a pepian in Calle del Sottoportico del 
Stramazzer, affittato a Bortolo Cristinelli, stramazzer» . L’arte degli «Stramazzeri»  fu eretta in 
corpo nel 1643 sotto il patroc inio di S. Giacomo. Essi, collo strumento 26 novembre 1646, in atti 
Gabriel Gabrieli, comperarono da D. Giustina Foresti un altare ed un’arca in chiesa di S. Polo, ove 
si radunavano la terza domenica d’ogni mese a trattare delle loro faccende. Solennizzava no poi il 
giorno del santo protettore con pompa religiosa, e con lauto convito. Si trova nella Statistica del 
1773 che contavano quarantanove botteghe, ventitrè capi maestri, e ventisei garzoni.  
La seconda denominazione proviene dalla famiglia Sernagiotto,  che comperò questa calle dal 
Comune con istrumento 13 marzo 1854, in atti del veneto notajo Molin, avendo in fondo della 
medesima fino dal 1847 incominciato a fabbricare un palazzo respiciente colla facciata il «Canal 
Grande», sopra disegno di Giovanni Ba ttista Benvenuti. La famiglia Sernagiotto, che ci fu cortese 
di questi cenni, ci comunica pure riconoscere essa a suo capostipite quel Filippo Novolo, o 
Novoloni, o Nuvoloni, discendente dagli antichi castellani di Sernaglia, e poi di Creazzo, uno dei 
poch i capitani salvatisi dall’eccidio nelle fatali guerre contro i Turchi del secolo decimosesto. I 
discendenti di Filippo Novolo assunsero prima il cognome di Filippini semplicemente; poscia, 
trapiantatisi a Volpago, di Filippini di Sernaglia, e finalmente di  Sernagiotto di Casa Vecchia.  
S  indice  
Strazzarol (Calle del)  a S. Giuliano.  
Pell’arte degli «Strazzeri»,  o «Strazzaroli»  (stracciajuoli), vedi l’articolo seguente.  
S  indice  
Strazze (Calle delle)  a S. Marco, presso la «Calle dei Fabbri».   
È chiamata nei catasti «Calle dei Strazzeri».  L’arte degli «Strazzeri»,  o Stracciajuoli, fu chiusa nel 
1419, e nel 1584 riordinata. A difesa della medesima in cui era f acile a molti d’illecitamente 
immischiarsi, i «Giustizieri Vecchi»  promulgarono le terminazioni del 20 aprile 1718, del 17 aprile 
1725, e del 12 marzo 1733, ravvivate poi coll’ultima 31 luglio 1795. Era proibito a tutti di 
comperare per rivendere, ed anche  di vendere semplicemente in qualunque luogo della città oggetti 
spettanti all’arte degli Stracciajuoli, essendo ciò permesso soltanto ai capi maestri. Anzi nemmeno 
questi potevano andar gridando per vendere nella città se non possedevano il bollettino a s tampa del 
gastaldo, che rinnovavasi di tre in tre mesi, e che loro veniva ricusato qualora non avessero supplito 
alle gravezze di «tansa», «taglione»,  e «luminaria».  Gli Stracciajuoli contavano nel 1773 
cinquantasette botteghe, cinquantasette capi maestri,  e quarantadue garzoni. Essi raccoglievansi in 
chiesa di S. Giuliano all’altare di S. Giacomo, che attualmente è sacro all’arciconfraternita della V. 
Addolorata, eretta nel 1855.  
S  indice  
Stretta (Calle)  a S. Apollinare.  
Denominazione siffatta è anche altrove ripetuta. Venezia, come ben si vede, di strade strette non ha 
penuria.  
S  indice  
Stroppe (Campiello delle)  a S. Giacomo dall’Orio.  
Dice il continua tore del Berlan che forse qui germogliavano le «strope»,  ossia quelle sottili vermene 
di salcio con cui soglionsi legare le viti. Ma sembra al contrario che qui abbia abitato una famiglia 
di questo cognome. Nel volume II dei Privilegi di Cittadinanza (Ms. presso l’Archivio Generale) ne 
abbiamo uno in data 18 febbraio 1456 col titolo seguente: «Privilegium civilitatis per habitationem 
annorum XV de intus et extra prudentis viri Antonii De Stropis draperii» . E quest’Antonio era 
«habitator Venetiarum in contra cta S. Jacobi de Lorio».  Egli è quel medesimo «Antonius a 
Stropis»  che il 16 ottobre 1439 venne cassato dall’ufficio della «Stimaria dei panni»,  insieme ad un 
Marco de Sovero, perché, senza il terzo compagno, avevano stimato certi panni del N. U. Marco 
Contarini. Tale sentenza però venne rivocata il 6 novembre dello anno medesimo. È probabilmente 
eziandio quel «Antonio di Stropi»,  confratello della Carità, che nel 1461 venne sepolto a S. Simeone 
profeta, come si ritrae dal necrologio di quei confratelli.  
In «Campiello delle Stroppe»  abitava nel 1750 Gasparo Gozzi, come si rileva da una lettera da lui 
scritta il 17 decembre di quell’anno all’ab. Giuseppe Gennari.  
S  indice  
Stua (Sottoportico della)  a S. Giova nni Nuovo.  
Secondo il Gallicciolli, «stua»  chiamavasi il luogo ove stavano quei bassi chirurghi che curavano le 
ugne dei piedi e tagliavano calli, perché colà eravi sempre in pronto acqua calda, ovvero qualche 
luogo caldano. Tali maestri dicevansi «stueri » (stufajuoli). Sembrerebbe però, come accenna il 
Romanin («Storia di Venezia»),  che le «stue»  servissero eziandio ai bagni caldi, poiché Alvise 
Molin nel suo Diario dell’ambasciata a Costantinopoli (Cod. 365 della Marciana) così si esprime: 
«Nel ritorno a  casa dessimo un’occhiata ad uno dei loro bagni, che molti e frequentissimi sono 
nella Turchia, fatti per lavarsi prima dell’orazioni loro, che altro non sono che stufe in tutto simili 
alle nostre». E che gli stufajuoli attendessero ad altro, oltreché a ta gliar ugne e calli, lo si può 
desumere dal decreto 3 luglio 1615, il quale fa menzione delle «stue»,  ove parecchi prendevano a 
curare  «malati di diverse qualità di mali, e da se stessi gli ordinano decotti di legno, che non 
avendo cognitione della compless ione del patiente, per il più lo abbrugiano, altri fanno ontioni con 
l’argento vivo, profumi, od altro, a gran danno del prossimo, et anima loro, et altri, segnando da 
strigarie, danno medicamenti per bocca così gagliardi che, invece di cacciar spiriti, ca cciano 
l’anima».  Gli «Stueri»  erano uniti ai Chirurghi, avendo scuola comune in chiesa di S. Paterniano 
sotto gli auspici del medesimo santo. Abbiamo poi circa le «stue»  la legge seguente del 1460; 
«Quod aliqua pecatrix, vel femina, non possit se tangi fac ere, au carnaliter cognoscere aliquem 
hominem de die in aliqua hosteria, taberna, vel stufa,»  ecc. 
Varie strade di Venezia presero il nome dagli anzidetti «stueri»,  nel cui numero era molto rinomato 
quello di S. Gio. Novo, come si ricava dalle seguenti par ole del Coronelli: «Molti sono gli stueri 
sparsi per le contrade, ma quello di S. Gio. Nuovo porta sopra tutti il vanto».  
Giacomo Rota, «stuer»  a S. Gio. Nuovo, e Vincenzo di lui nipote uccisero presso il «Campo di S. 
Gio. Nuovo»  il 21 marzo 1597 il N. U. Antonio Molin q. Giovanni, e perciò furono banditi il 6 
giugno successivo, venendo pure citato a scolparsi il capitano di Giustizia Marco Dolce, che, 
presente al fatto, tardò ad inseguirli.  
Nel «Giornale delle Cose del mondo avvenute negli anni 1621 -1623»  (Cod. Cicogna 983), e 
precisamente nel «Suplimento di Venezia 29 gennaro 1621» , leggiamo: «Giovedì mattina furono 
dati in pubblico 3 tratti di corda ad Agostin stuer a S. Gio. Novo et ad un giovine battioro, trovati 
mascherati con armi, havendoli dato la c orda con le maschere sulla faccia, et in oltre condennati 
certo tempo in prigione».  
Nella «stua»  di S. Giovanni Nuovo morì il 18 maggio 1629 Zaccaria Fasuol, parroco di S. M. 
Elisabetta del Lido.  
S  indice  
Stupenda (Corte)  a S. Giovanni Nuovo.  
Era nel 1661 domiciliato presso questa corte un «Francesco Stupendo».  
S  indice  
Sturion (Ramo, Calle, Ramo Calle del)  a Rialto.  
Antichissima era l’osteria all’inseg na dello «Sturione»  in Rialto sopra la «Fondamenta del Vin»  se 
l’undici luglio 1398 trovasi condannato con altri osti, per vendere il vino in anguistare di minor 
tenuta del prescritto, «Guilelmus hospes ad Sturionem in Rivoalto».  Un’altra sentenza dell’11 
gennaio 1414 colpisce Antonia moglie «Pasqualini Bonmathei hospitis ad hospitium Sturionis in 
R.to»  perché, per le sue mire interessate, aveva maritato la figlia Chiara, avuta dal suo primo 
consorte Meneghino Tubetà, ammazzato in pubblico servigio, senza a ndar d’accordo coi Signori di 
Notte, ai quali era stato commesso il matrimonio della donzella. In questa osteria, secondo la 
cronaca Delfina, vennero ospitati il 6 novembre 1418 sette ambasciatori del Friuli con un seguito di 
50 persone. Essa apparteneva a l comune, ma nel 1511 era chiusa, come c’insegna il Sanudo. Questo 
autore racconta che il 9 aprile 1516 uscì un decreto del Collegio col quale s’imponeva ai 
Provveditori al Sal di spendere ducati 50 «per far le volte del Sturion per poterle afitar aut mete r 
tre uffici a ciò non vadano de mal». Racconta ancora che il 30 agosto 1520 si tentò di vendere 
all’incanto l’osteria medesima. Aggiunge finalmente che il 2 ottobre 1531 «fu posto et preso 
fabricar la doana di terra dove era l’hostaria del Sturion per met ter gli uffizii Messetteria, Insida, 
et Intrade».  
Riferisce il Gallicciolli che in «Calle del Sturion»,  a Rialto, abitavano alcuni Procuratori di S. 
Marco prima del 1365. Vi abitava medesimamente, e vi morì il 12 decembre 1557 il matematico 
Nicolò Fontana,  detto «Tartaglia».  Egli due giorni prima fece testamento in atti del veneto notaio 
Rocco di Benedetti, beneficando il fratello «Zampiero»,  la sorella Catterina, e Trajano Navò, librajo 
all’insegna del «Leone»  in «Merceria»,  al «Ponte dei Baretteri».  Il Ta rtaglia, come egli stesso 
dispose, ebbe sepoltura in chiesa di S. Silvestro.  
S  indice  
Surian (Sottoportico, Calle)  al «Malcanton».   
Un «Bortolo Surian dall’oro»,  nato in Rimini, e venuto a Venezia nel sec olo XV, è il capostipite 
della famiglia che diede il nome a queste vie. Egli ebbe un figlio per nome Giacomo, medico 
insigne, marito ad Eugenia Abram. Dagli Abram i Suriani ereditarono le case al «Malcanton»,  sotto 
l’antica parrocchia di S. Pantaleone. Imp erciocché si ritrova che Bianca, vedova di Pasquale Abram, 
testando nel 1467, in atti di Domenico Groppi, pievano di S. Barnaba, lasciò a’ suoi nipoti Giacomo 
ed Eugenia tutte le case che possedeva in S. Pantaleone, con questo che le case a destra dovesser o 
appartenere al primo, quelle a sinistra alla seconda. I nipoti di Giacomo notificarono nel 1566 ai X 
Savii le case suddette, sopra le quali scorgesi tuttora scolpito lo stemma della famiglia, dicendole 
situate «in contrà de S. Pantalon, al ponte de cha M arcello, in Calle de Ca’ Surian» . Andrea, uno 
di essi, assistette nel 1571 alla battaglia di Lepanto, ove segnalossi ferito, accogliendo fra le sue 
braccia il provveditore Agostino Barbarigo, colpito da freccia nemica, e sostenendone le veci con 
mirabile p rontezza e coraggio. Per tali meriti, e per varie ambascierie sapientemente sostenute, 
venne eletto Cancellier Grande nel 1586. Domenico Surian, nipote del Cancellier Grande Andrea, 
ebbe accesso coi discendenti all’aula degli ottimati nel 1648, ed Alessand ro di lui figliuolo, nobile 
in Dalmazia, poi governatore di galera, finalmente provveditore di Marcasca nel 1653, morì in 
battaglia contro i Narentani. I Suriani mancarono in Venezia al patriziato nel 1679. E qui noteremo 
come la famiglia, di cui ci occupa mmo, non è da confondersi con un’altra del cognome medesimo, 
ma d’origine diversa, aggregata anch’essa al patriziato, ed estintasi nel 1630.  
S  indice  
 
Surlin (Sottoportico, Corte)  a Castello.  
Leggasi «Zurlin»,  come nella Descrizione della contrada di S. Pietro di Castello pel 1713, la quale 
insegna che al «Sottoportico Zurlin»,  in «Ruga», sei case erano possedute da «Francesco Zurlin».  A 
questa famiglia, un tempo assai ricca, apparteneva, al dir del Cicog na, quell’avarone Zurlino, che 
non volle contribuire cogli altri della parrocchia a far dipingere una cappella nella chiesa di S. 
Pietro, e che dal pittore Pietro Ricchi fu ritratto nel quadro rappresentante l’Adorazione dei Magi in 
quella figura che si al za dallo scrigno per vedere i magi vegnenti. Un Donato Zurlin, suddiacono 
della chiesa di S. Pietro, e morto nel 1646, ebbe sepolcro in chiesa di S. Daniele con epigrafe 
illustrata dal Cicogna.  
S  indice  
 
T  
 
Teatro (Calle e Ramo, Corte del)  a S. Luca.  
Il teatro di S. Luca, o, come anticamente dicevasi, di S. Salvatore, credesi eretto intorno al 1622, ed 
apparteneva ai patrizii Vendramin. Dopo un incendio venne rifabbricato nel 1661, e vi si cantarono 
opere in musica, la prima delle quali fu la «Pasifae, ovvero l’Impossibile fatto Possibile»,  poesia 
dell’Artale, musica del Castrovillari. Altro incendio patì nel 1740, risorgendo però nell’anno 
medesimo sopra disegno di Pietro Chezia. Ebbe in seguito altri ri stauri che lo resero più armonico e 
gajo. Si disse anche «Teatro Apollo»,  e nel 1875 prese il nome di «Goldoni»  in onore del 
commediografo insigne.  
Merita uno sguardo quella testina di marmo, rappresentante una donna in vecchia età, che, 
unitamente agli st emmi dei Bembo e dei Moro fra essi congiunti, nonché allo stemma della 
Confraternita di S. Rocco, scorgesi sopra una muraglia in «Corte del Teatro»  a S. Luca. Se il bujo 
dei tempi non ci permette di sapere chi raffiguri quella testa, possiamo dedurre che e ssa fosse fatta 
collocare ove esiste dalla famiglia Querini. Infatti i Querini anche nel secolo XIV possedevano varii 
stabili contermini a quello di cui si parla, e quando esso nel 1387, 8 novembre, fu dato in possesso 
dai Giudici dell’Esaminador a donna C hiara di «ser Dionisio de Rebusatis»,  merciajo a S. 
Salvatore, non si omise di dire nel relativo istrumento, rogato dal notajo prè Bartolammeo dei 
Ricovrati, esservi sopra il muro «una testa d. petra a d.na que debet removeri q.m placuerit d.no 
Bertucio Qu erino». Ciò si ripete nell’altro istrumento 25 giugno 1388, col quale Cattaruzza, moglie 
di Nicolò Paruta da S. Croce, di consenso del proprio marito, alienò «a Lucia da Lago relit. del nob. 
Nicolò Dandolo»,  lo stabile medesimo. Esso nel secolo XVI era dei  Bembo, e da Domenico Bembo 
q. Tommaso venne lasciato, con altre facoltà, nel 1545 alla sorella Lucia, vedova d’Antonio Moro, 
che, morendo il 1° marzo 1546, lasciavalo ai figli Giacomo, Tommaso e Nicolò Moro, dall’ultimo 
dei quali, rimasto superstite ai fr atelli, passava in commissaria per virtù del testamento 9 marzo 
1552, e codicillo 17 maggio successivo (atti d’Antonio Marsilio), all’arciconfraternita di S. Rocco. 
Non è improbabile poi aver avuto origine dalla testina l’insegna della «Vecchia»,  che porta  da secoli 
la farmacia in «Campo S. Luca»,  perché il casamento ove è situata arriva fino alla «Corte del 
Teatro» e per di dietro ha un uscio sottoposto precisamente alla testina.  
Senonché, a titolo di curiosità, qui riporteremo un’altra origine dell’anzide tta insegna, che si legge 
nel volume IV dei «Commemoriali»  manoscritti del N. U. Pietro Gradenigo da S. Giustina: «Una 
vecchia donna, della parrocchia di S. Paterniano, di avaro temperamento, tutto ciò che ricavava 
dal suo lavoro, o altra industria, nascon deva e cuciva fra le fodere di un vecchio ed inutile tabarro, 
il quale fra le straccie teneva nella parte più dimenticata della soffitta della propria casa, così 
celando al suo discolo, quanto pietoso figliuolo, tanto danaro. Un giorno nella più rigida sta gione 
d’inverno, mosso egli da fervida compassione d’un ignoto e nudo povero interricito sulla strada dal 
freddo, si risolse di donare a lui il tabarro stesso, credendo non aver bisogno d’implorarne 
permissione alla madre per mantello sì stracciato. La set timana seguente, occorrendo alla genitrice 
d’aumentare il suo deposito, e non ritrovatolo per diligenza usata, interrogò finalmente il figlio se 
ne sapeva dar nuova, che da essa sentita fatale per la difficoltà di ricuperarlo, gli palesò per ultimo 
quanto oro vi era cucito onde lasciarlo in tempo di sua morte in di lui eredità. Penetrato il Giovine 
da tale impensata informazione, si diede tutto all’impegno di rintracciare il Mendico, ma non 
sortiva nell’intento. Si risolse allora di vestirsi a modo d’uno st olto inginocchiato ai scalini del 
Ponte di Rialto, cioè dove ogni momento concorre l’affluenza degli uomini che girano per la città, e 
rivolgendo un naspo adagio, adagio, secondando anche la mano con il flebile canto, che replicava 
a modo d’invitare li pas seggeri a compatire qualche suo sfortunato destino, mai tralasciò la 
mentita comparsa se non diede l’occhio sopra il Povero, che cercava, quale appena veduto con 
lieto animo lo chiamò a sè, dimostrando compassione che in stagion sì aspra se ne stesse tanto  
malamente riparato. Poi gli disse: Fratello! io rimango per te sì penetrato che penso di cambiar 
teco il mio tabarro, tanto più che saprò con questo mezzo come meglio provvedere a me stesso.  
Non fu difficile ad acconsentire il bisognoso forastiero, sorpre so dalla umanità del pio Veneziano, e 
ringraziatolo con mille benedizioni, prese il dono, e se ne andò con la buona ventura. Allora, senza 
perder tempo, lasciato il naspo, di buon passo il figlio ritornò alla madre, e con promiscuo piacere 
repristinarono a  lor prò l’opulente borsa. Così continua il misterioso simbolo a rammentare il 
fatto, stante che, col mezzo del soldo, si fondò florido negozio di accreditata farmacia, 
contraddistinta da un significante intaglio, che rappresenta la Vecchia sedente con la Rocca ed il 
Fuso, a cui piedi sta il fanciullo, contorcendo il filo col mezzo d’un Naspo.  
Il Fanciullo stesso si chiamava Vincenzo Quadrio, e fu primo spicier all’insegna della Vecchia».  
Lasciando da parte quanto vi può essere d’inverosimile e di favoloso in questo racconto, egli è certo 
che il protagonista del medesimo viveva in Venezia nel secolo XVI, poiché, scorrendo alcuni 
testamenti del nostro Archivio, trovammo quello di Ambrogio q. Antonio Maria di Vincenti, nella 
parrocchia di S. Luca, ove figura, come uno dei commissarii, «Vincenzo Quadrio spicier 
all’insegna della Vecchia».  
È debito poi di contare che, se da principio, come vuole il Gradenigo, scorgevasi nell’insegna la 
Vecchia filante, col fanciullo ai piedi contorcente il filo ad un naspo, vi ri mase, col progresso del 
tempo, la Vecchia soltanto, alla quale nel nostro secolo s’aggiunse il «Cedro Imperiale»,  insegna 
d’altra farmacia, allora soppressa, e con quella della «Vecchia»  concentrata.  
Teatro (Corte, Ramo Corte, Calle del)  a S. Samuele.  
Soltanto dal 1655 si ha memoria del teatro di S. Samuele, proprietarii del quale erano i Grimani. 
Qui si rappresentarono commedie, e nel 1710 la prima opera, cioè l’ «Ingannatore ingannato»,  
poesia del Macchi, e musica del Gasparini. Questo teatro abbruciossi nel 1747, ma fu poscia 
ricostrutto in miglior forma col disegno e la direzione di Romualdo e di Alessandro Mauri, architetti 
e pittori teatrali, sicché nel 1748 ravvivossi coll’ «Ipermestra»,  il cui scenario, dipinto dal veneziano 
G. B. Moretti, riscosse st raordinari applausi. Ai nostri tempi il teatro di S. Samuele fu comperato e 
ristaurato dal Sig. Giuseppe Camploy con assai comodo loggione che, a guisa di ringhiera, sovrasta 
gli ordini dei palchetti. Da alcuni anni però rimane chiuso.  
Teatro (Ramo, Campie llo del)  a S. Angelo.  
Sorse il teatro di S. Angelo nel 1676 a spese di Francesco Santorini. Passò dopo ad altre famiglie, 
fra le quali alla Marcello, ed alla Cappello, ma venne disfatto negli ultimi tempi, ed attualmente non 
ne rimane che il solo cassone destinato a magazzino. La prima opera cantata in questo teatro fu 
l’«Elena rapita da Paride»,  poesia dell’Aureli, musica del Freschi, nel 1677. Continuò coi drammi 
musicali fino al 1759, poscia accolse commedianti, e finalmente servì ora a questi, ed ora a  quelli. 
Fra il tempo piuttosto lungo dedicato alle musiche eccettuisi l’anno 1748, nel quale vi si 
rappresentarono commedie, essendovi passati i comici del teatro di S. Samuele, poco prima rovinato 
dal fuoco.  
Teatro (Calle, Corte, Ponte del)  a S. Gio. Gri sostomo.  
Un anno dopo il teatro di S. Angelo, cioè nel 1677, venne eretto quello di S. Gio. Grisostomo dalla 
famiglia Grimani. Esso era il più ampio ed armonioso che qui si conoscesse, ed il più ricco 
d’intagli, cornici, e dorature. Nel 1678 vi si rappres entò la prima opera, avente per titolo il 
«Vespasiano»,  poesia del Corradi, musica del Pallavicino. Questo teatro rimase in riputazione per 
maestri di musica, e cantanti insigni fino al 1747, ma poscia si dischiuse quasi sempre alle 
produzioni drammatiche.  Nel 1834 fu riedificato dalla famiglia Gallo, divenutane proprietaria, sul 
disegno di Giuseppe Salvadori, coi loggioni comuni, oltre i palchetti separati, e coi finestroni 
all’intorno acciocché potesse servire anche di giorno, laonde gli venne il nome di «Emeronittio».  
Assunse poi l’altro di «Malibran»  per riconoscenza dei Gallo, a cui questa rinomata cantante donò 
il provento di due spettacoli. Chiuso in questi ultimi tempi per circa 4 anni, perché non presentava 
in caso di pericolo la salvaguardia voluta  dalle leggi vigenti, venne riaperto il 20 novembre 1886 
con porte e sfoghi novelli.  
Il teatro di S. Giovanni Grisostomo sorge sull’area dell’antico palazzo di Marco Polo, la quale 
circostanza viene rammemorata da due iscrizioni, l’una latina posta in «Cal le della Chiesa»,  e 
l’altra italiana, e più recente, posta di fronte al «Ponte del Teatro».  Questo ponte venne per la prima 
volta eretto in legno nel 1834, e poscia rifatto in ferro nel 1860.  
Teatro (Salizzada, Fondamenta del)  a S. Benedetto.  
Vedi S. Benedetto . 
Teatro (Calle, Sottoportico, Corte del)  a S. Moisè.  
Il teatrino di S. Moisè apparteneva in origine alla famiglia Giustinian, poscia passò alla Zane di S. 
Stin, e finalmente nel 1715 di nuovo alla Giustinian. La prima opera che vi si produsse fu 
l’«Arianna»  di Ottavio Rinuccini colla musica del famoso Claudio Monteverde nel 1639. In seguito 
ristaurossi, e servì ora a commedie, ed ora ad opere musicali, alcune delle quali, come si ha 
memoria, vennero cantate dietro le qu inte, e rappresentate per mezzo di figure di legno o di cera. Il 
teatro di S. Moisè si chiuse nel 1818 coll’opera di Rossini «Torvaldo e Dorliska».  Poscia, per 
iscrupoli del proprietario si ridusse ad officina di falegname, ma ristaurato di bel nuovo nel 1 872, 
ora serve agli spettacoli delle marionette.  
Teatro (Calle, Ramo Primo, Ramo Secondo del)  a San Cassiano.  
Questo teatro, come sembra, venne incominciato nel principio del secolo XVII, ed era detto 
«nuovo»,  perché posteriore all’altro teatro anteriorme nte fabbricato nella medesima contrada, pel 
quale vedi Teatro Vecchio  (Calle, Corte del). Incendiatosi nel 1629, fu tosto ricostruito, ed in esso 
si rappresentò nell’inverno 1637 il primo dramma in musica che si facesse in Venezia, intitolato 
l’«Andromeda»,  poesia del Ferrari, musica del Manelli. Minacciando rovina, ebbe una rifabbrica nel 
1763 sopra disegno dell’architetto Bognolo. Nel 1812 fu del tutto demolito, ed ora sulla sua area 
verdeggia l’orto della patrizia fami glia Albrizzi. «Alcuni si ricorderanno»,  scrive il cons. Rossi in 
una sua memoria sopra i teatri di Venezia, «come fosse alto fuor di misura, tenendo un ordine di 
palchetti più di qualunque altro, e come negli ultimi anni della sua durazione solessero i Ve neziani 
sovente, tra un atto e l’altro delle Commedie, o dell’Opere musicali, ripetere in esso una specie di 
baccanale, cenando molti senza cerimonie, ma gran rumore nei palchetti, e nella platea, apparendo 
d’improvviso qua e là irregolare illuminazione sp ontanea».  
Danzava in questo teatro Stella Cellini, che, rifiutando di prestarsi alle concupiscenze del N. U. 
Tommaso Sandi, giudice della «Bestemmia»,  veniva, per vendetta, accusata dal medesimo al 
proprio tribunale di pubblica vita scandalosa perfino con Turchi. Essa perciò condannavasi allo 
sfratto il 29 gennaio 1780 M. V., ma, sporto reclamo al Consiglio dei X, e dichiarata, per fede 
giurata di due ostetrici, tuttora pulcella, era assolta pienamente pochi giorni dopo, e tornava a 
danzare sulle scene fra gli applausi del popolo che, gettando la cosa in celia, cominciava da 
quell’istante a giurare per la vergine Cellini. Vedi Ballerini: «Lettere 9 e 17 febbraio 1780»  citate 
nelle «Memorie Storiche degli ultimi cinquant’anni della Repubblica Veneta»  del Muti nelli; e vedi 
anche Zilli: «Memorie di Casi avvenuti in Venezia»  ecc. (Codice Cicogna 1166).  
T  indice  
Teatro (Corte del)  o Lavezzara  a S. Fantino.  
È così detta, colla prossima «Calle del Forno»  o «del Te atro»,  dal teatro della Fenice. Vedi Fenice  
(Ponte ecc. della).  
Per la seconda denominazione vedi Lavezzara  (Corte).  
T  indice  
Teatro Vecchio (Calle, Corte del)  a S. Cassiano.  
Il primo teatro in Venezia fu eretto in legno dal Palladio nell’atrio del monastero della Carità l’anno 
1565, mentre per lo innanzi le rappresentazioni teatrali seguivano sopra mobili palchi nelle sale e 
nelle corti dei palaz zi, o nei conventi. Poco dopo si pensò di erigere un teatro di pietra a S. Cassiano 
poco lungi dalla «Calle del Campanile»,  il quale era di forma ellittica, e servì alla rappresentazione 
di commedie.  
Dopoché sorse nella medesima contrada l’altro teatro da noi mentovato più sopra, le vie prossime a 
quello di cui parliamo presero il nome della «Commedia Vecchia»,  o «del Teatro Vecchio».  Esso, 
prima ancora della metà del secolo trascorso, fu chiuso, e quindi dalla famiglia proprietaria Michiel 
converso in mise re casucce.  
T  indice  
Tedeschi (Ramo Campo, Campo dei)  a S. Giacomo dall’Orio.  
Sostiene il Dezan che queste località, le quali sono vicine al sito appellato «Gradisca»,  abbiano 
tratto il nome da quei di G radisca, venuti, come dicemmo, a Venezia per esercitare il lanificio, e 
volgarmente detti Tedeschi perché confinanti con tale nazione. Vedi Gradisca  (Calle, Ramo). E 
veramente nei Necrologi Sanitarii, e specialmente in quello del 1630, anno in cui la peste fece tante 
vittime in Venezia, trovansi fra i decessi nella parrocchia di S. Giacomo dall’Orio molti individui 
addetti al lanificio, e contraddistinti coll’appellazione di Tedeschi.  
Tedeschi (Calle dei) a S. Samuele.  
Venuti a Venezia alcuni prestinai tedeschi per cuocere i biscotti ad uso delle milizie, furono 
stanziati a lavorare nell’isola di S. Elena. Essi nel 1433 comperarono in parrocchia di S. Samuele 
alcune case per formarvi uno spedale ove, in caso di malattia, avesse ro potuto curare i loro 
confratelli. Tali stabili, come si desume dagli Estimi, erano nella calle di cui parliamo. I prestinai 
tedeschi, come nota il Coronelli, si radunavano nella vicina chiesa di S. Stefano sotto l’invocazione 
della Natività di Maria Ver gine.  
T  indice  
Testori (Calle dei)  a S. Andrea.  
Da case spettanti all’arte dei Tessitori di seta, e che, unitamente ad altre nel vicino «Campo di S. 
Andrea» , servivano ad ospizio dei poveri infermi dell’ arte stessa. Sopra una di queste case leggevasi 
la seguente iscrizione: Fu Fatta De Beni Dell’offizio Et Arte De Testori Da Panni Di Seda. Anno 
MDCCXI. Tale iscrizione venne tolta allorquando le case medesime, già acquistate dall’ab. 
Lorenzo Barbaro a bene fizio di alcune donzelle bisognose e derelitte, ebbero un ristauro, e 
convertironsi in istituto d’educazione femminile, diretto dalle suore di S. Dorotea, la cui regolare 
attivazione venne sancita con decreto del governo austriaco 24 marzo 1840.  
Come abbia mo altrove veduto, il setificio incominciò nel secolo XIV a fiorire in Venezia per la 
venuta delle famiglie Lucchesi. Dal 1300 al 1660 il numero dei telai, che servivano ai lavori della 
seta da spedirsi in Ponente, giunse fino ai tremila, oltre ad altri mi lle dedicati all’uso della città e 
dello stato. Nei tempi successivi però incominciarono a decrescere tanto che, sul cadere della 
Repubblica, non se ne contavano che 350, metà pel Levante, e metà per le provincie venete. 
Finalmente si ristrinsero a 300, ed  ancor meno. I Tessitori di seta, come appare dalla loro 
«mariegola», avevano scelta per loro protettrice la B. Vergine Annunziata, e si ha memoria di due 
scuole di divozione che ad essi appartennero, l’una accanto la chiesa dell’Abazia, nell’antico 
alberg o della confraternita della Misericordia; l’altra in chiesa dei Gesuiti. Quest’arte dimostrò la 
propria magnificenza principalmente quando ebbe luogo il solenne ingresso della dogaressa 
Morosini, cioè il 4 maggio 1597. Imperciocché avea posto nelle stanze dei «Signori di Notte al 
Criminale» , in palazzo, due gran pilastri con un grosso architrave sopra, coperto di panni di seta 
d’oro variopinti, in forma di portone, e dalle bande del corridoio lunghi teli di raso giallo e di 
damasco chermesino, e dentro, nel l’uffizio, un fornimento di tela d’oro pieno di cordelle d’argento 
con fregi lavorati d’argento e d’oro. Avea coperto poi la tavola delle argenterie con tabì d’oro, tutto 
disegnato ed orlato all’interno di tabì d’argento, pieno di fogliami di seta verde e d’oro.  
Testori (Calle ecc.)  a S. Felice.  
Vedi Pali. 
T  indice  
Tiepolo Giambattista (Calle)  a S. Giuseppe.  
T  indic e 
Torretta (Sottoportico e Corte)  a S. Marco.  
Era nominata «Corte del Torretto».  Ciò indica che il nome proviene dalla famiglia «Torretto»,  un 
«Iseppo q. Bernardo»  della quale abitava in questa situazione nel secolo XVI.  
Torretta (Ponte della)  a S. Girol amo.  
Scorgendo il Dezan che questo ponte trovasi appellato nell’ «Iconografia»  del Paganuzzi «Ponte 
delle Torrette»,  venne indotto nella credenza che il medesimo abbia desunto il nome da due piccole 
torri, innalzate un tempo sopra qualche prossimo fabbrica to. 
T  indice  
Traghetto Vecchio (Calle del)  a S. Tomà.  
Da un antico traghetto che più non esiste. Forse quest’appellazione nacque quando a S. Tomà si 
stabilì il traghetto attuale presso il «Campiello Cent ani».  
Il traghetto vecchio di S. Tomà è celebre per un ratto commesso nel secolo XV. Leggesi nei «Diari » 
di Marino Sanudo che nel 1482, 3 marzo, «al trageto vecchio di S. Thomado fo rapìdo la fia de 
Zuan di Riviera, donzella che andava a messa con la madre , per Francesco Zucato di sier Polo, 
qual era travestido, e fo afferrada e messa in barca per forza, e menata via. Parve tal cossa di novo 
a tutti, adeo per gli avogadori di comun fu posto un bando di terra e luoghi, con taja Lire 3000 o 
vivo o morto».  
T  indice  
Tramontin o Basadonna (Sottoportico, Corte) a S. Salvatore.  
Abitava in questa corte nel 1713, e 1740 un «Zuane Tramontin q. Anzolo, tornidor d’avorio»,  in 
una casa del N. U. «Francesco Pasqualigo B asadonna».  Questo «Zuane Tramontin»  teneva aperta 
una bottega d’avorio e di chincaglie in «Merceria»  all’insegna dei «Due Elefanti».  Ne parla un 
«Diario Veneto»  manoscritto, da noi altre volte citato, sotto la data 3 maggio 1743 colle seguenti 
parole: «Il sig. Duca di Modena doveva partire la sera del primo di questo mese, ed aveva fatto 
aprire apposta la bottega del Tramontin in Merceria per provvedersi di scattole ed altro».  
Un ramo dei Pasqualigo, che perciò assunse l’altro cognome di Basadonna, aveva ne l secolo 
trascorso ereditato dai Basadonna alcune case e botteghe nella situazione di cui si parla, che, fino 
dal 26 febbraio 1592 M. V., G. Francesco Basadonna q. Girolamo traslatò dai Loredan in virtù del 
suo contratto di nozze con Marietta Loredan. La f amiglia Basadonna, passata da Altino a Burano, e 
da Burano a Venezia, si rese celebre per antichi tribuni, e per lunga schiera di distinti senatori.  
T  indice  
Tre Archi (Ponte dei)  a S. Giobbe.  
Vedi S. Giobbe . 
T  indice  
Tre Croci (Calle)  in Birri.  
Vedi Croce . 
T  indice  
Tre Ponti (Ponte, Rio, Campazz o dei) a S. Andrea.  
Un ponte, che si divide in tre rami, e che tuttora sussiste, dà questa denominazione.  
Abitava «ai Tre Ponti»  quel G. Battista Piantella «saoner»,  il quale, essendo stato licenziato dalla 
«savoneria»  di Antonio Biondini per furto, e con dannato al bando di 20 anni, aspettò per vendicarsi 
che il Biondini suddetto passasse per la sua casa, ed allora, spintolo entro la propria porta, 
massacrollo a colpi di mazza. Poscia, indossati gli abiti dell’interfetto, andò alla di lui abitazione, di 
là non molto discosta, uccise la serva Lucietta, e s’impadronì di tutti gli effetti rinvenuti, dopoché 
fuggissi da Venezia. Ma colto in quel di Trevigi, venne giustiziato il 1° febbraio 1710 M. V. a 
tenore della seguente sentenza... «sia posto sopra una piat a sopra il palo di berlina, e condotto a S. 
Croce, dovendo nel viaggio esserli dato cinque botte di tanaglia infocata in traghetto per traghetto, 
ed ivi giunto, per il ministro di giustizia, li sia tagliata la mano più valida, sicché si separi dal 
braccio,  e con la medesima appesa al collo, sia trascinato a coda di cavallo al luoco del commesso 
delitto a S. Andrea, dove parimente li sia tagliata l’altra mano, et con la medesima parimente al 
collo, sia trascinato in piazza tra le due colonne di S. Marco, dov endo nel viaggio, per pubblico 
Comandador, essere pubblicata la sua colpa, et poi sopra un emminente solaro dal detto ministro 
di giustizia li sia tagliata la testa, sicché si separi dal busto e muora, e diviso il suo cadavere in 
quattro quarti, siano li m edesimi appesi ai luochi soliti sino alla consumazione»...  Maddalena poi, 
madre di Piantella, e sua complice, fu condannata alla prigione in vita, ma, ammalatasi di febbre, in 
tre mesi morì.  
Dicesi che nel caso di Piantella, come in qualche altro, si desse  a divedere il buon cuore del popolo 
veneziano, il quale si mise a gettare materassi ed altre cose soffici sulla via per la quale il reo, a 
coda di cavallo, veniva trascinato, acciocché meno dura riuscire gli dovesse la fatale traversata.  
T  indice  
Tron (Calle, Rio)  a S. Eustachio.  
Discordi i cronisti circa la regione donde venne a Venezia la patrizia famiglia Tron, sono tutti 
concordi nel constatare l’antichità della sua venuta. Sembra che tosto prendesse  stanza colà ove 
poscia formossi la contrada di S. Eustachio, poiché riporta il Savina che i Tron fondarono nel 966, 
insieme con altre famiglie, la chiesa dedicata a questo Santo. Secondo il Barbaro, poi viveva in 
contrada di Sant’Eustachio nei primi anni del secolo XIV un Marco Tron, padre di quel Donato che 
l’anno 1379 faceva fazione all’estimo del comune nella contrada medesima. E per vero dire, il 
palazzo Tron a S. Eustachio, respicente col prospetto il «Canal Grande»,  ad onta della rifabbrica 
ottenuta sulla fine del secolo XVI, conserva ancora nell’interno alcuni indizi della sua vetustà. La 
famiglia che ne era proprietaria vanta un doge per nome Nicolò, eletto nel 1471. Notissimi poi sono 
i meriti da essa acquistati nelle guerre contro i Turchi, meriti  che indarno cercò d’oscurare quel 
Girolamo, giustiziato nel 1504 fra le colonne del palazzo ducale perché, corrotto dagli infedeli, 
consegnò loro la rocca di Lepanto in cui trovavasi come governatore. Il Barbaro racconta un 
aneddoto successo ad un «Piero fu de s. Alvise»  di questa famiglia.  
Diede costui da allattare una bambina ad una donna di bassa schiatta, madre d’altra bambina 
d’eguale età. Collocò poi in matrimonio quella che credeva la propria figliuola con un gentiluomo, e 
l’altra con un calzolaio. Senonché la balia venuta a termine di morte, confessò lo scambio da lei 
operato fra le fanciulle mentre erano ancora in fasce, dichiarando che la moglie del gentiluomo era 
parto delle sue viscere, e che quella del calzolaio apparteneva invece alla progenie  dei Tron. Il 
palazzo Tron a S. Eustachio ospitò nel 1684 Massimiliano elettore di Baviera, e nel 1739 venne 
colpito da saetta in una delle sue guglie. In esso nel 1775 Andrea Tron diede una splendida festa da 
ballo all’imperatore Giuseppe II, venuto con a ltri principi a visitare Venezia. Questo senatore, 
distinto uomo di stato, fu tenuto in gran pregio dal principe ereditario di Russia, che il volle sempre 
vicino nella brillante dimora fatta fra noi colla consorte nel 1782. I Tron da S. Eustachio andarono 
estinti l’8 giugno 1800 in un Vincenzo q. Nicolò già stato luogotenente ad Udine.  
Altre strade di Venezia presero il nome della famiglia Tron.  
T  indice  
Tron (Ponte)  o della Piavola .  
Vedi S. Gallo . 
T  indice  
Tabacchi .  
Vedi Fabbrica dei tabacchi . 
T  indice  
Tabacco (Calle del)  o del Fig her all’«Anconetta».   
Da uno spaccio di tabacco, che esisteva all’imboccatura di questa calle, che poscia venne trasportato 
quasi dirimpetto, ed ora nuovamente in vicinanza della calle stessa.  
Il tabacco s’importò a Venezia nel secolo XVII, ed in sulle pri me vendevasi dagli speziali di 
medicina. Avendo avuto nel 1651, il veneto Senato una comunicazione dal residente Paolo 
Vendramin circa il modo con cui si regolava nel regno di Napoli il commercio del tabacco, incaricò, 
con decreto 29 aprile di quell’anno, i Savii alla Mercanzia di riflettere se le medesime regole 
potessero attuarsi anche negli stati della Repubblica.  
In «Calle del Tabacco»,  o del «Figher»,  all’Anconetta, abitava in casa propria nel 1661 Marco 
Boschini pittore, e scrittore delle «Ricche Mine re della Pittura Veneziana»,  da noi nel corso di 
questa opera spesse volte citate.  
Un «Ramo»,  ed una «Calle del Tabacco»,  probabilmente pel medesimo motivo così denominati, 
scorgonsi pure a S. Stin.  
Per la seconda denominazione vedi Fico  (Ramo Calle del).  
T  indice  
Tagliacalze (Corte)  a Castello.  
La Descrizione della contrada di S. Pietro di Castello pel 1661 la chiama «Corte del Tagliacalze»,  e 
dimostra che al suo ingresso stanzi ava «Rocco Villi Sartor»,  il quale pagava pigione al «N. U. Polo 
Corner».  
I sarti veneziani, come altrove abbiamo notato, si distinguevano in tre classi, cioè «Sartori da 
veste», «Sartori da ziponi»  (giubboni), e «Sartori da calze»  (sinonimo di «brache» ). Questi pur 
anche «tagliacalze»  erano appellati.  
T  indice  
Tagliapietra (Campiello del)  ai SS. Ermagora e Fortunato.  
Le officine degli scalpellini (tagliapietre) diedero il nome a moltissimi sentieri della  città. Questa ai 
SS. Ermagora e Fortunato esiste tuttora. Anticamente gli scalpellini erano accomunati cogli scultori, 
e soltanto, come nota il Temanza, nel 1723, oppure, come racconta il Sagredo, nel 1727, si divisero. 
Dicesi essere ciò avvenuto per oper a dello scultore Antonio Corradini. Gli scalpellini avevano per 
protettori i quattro Santi Coronati, e si radunavano prima a S. Giovanni Ev., donde nel 1515 
passarono a Sant’Apollinare, ove, specialmente per le cure di Pietro Lombardo loro gastaldo, 
comper arono un fondo presso la chiesa, dalla parte del campanile, per erigersi un albergo, sul piano 
superiore del quale scorgonsi scolpiti tuttora i quattro Santi Coronati coll’iscrizione: MDCLII Scola 
di Tagiapiera. Quattro gradi si conoscevano in quest’arte: garzoni, lavoranti, maestri, e padroni 
dell’officina, detti perciò «paroni de corte»,  perché le officine degli scalpellini, ove tengono le 
pietre e si lavora di grosso, sono nei cortili ad aria aperta. La prova per essere maestri consisteva 
nello scolpire una base attica che doveva disegnarsi, e compirsi senza sagoma, e traendola dal 
disegno. Poi il lavoro veniva misurato con un modulo di rame. Gli scalpellini, per disciplina ed 
economia, dipendevano dai «Giustizieri Vecchi»,  e dai «Provveditori della Giust izia Vecchia»,  e 
per le gravezze e pei livelli dal «Collegio della Milizia da Mar».  
Non lungi dal «Campiello del Tagliapietra»  ai SS. Ermagora e Fortunato arse il dì 28 novembre 
1789 un memorabile incendio, di cui nel giornale veneto «Il Nuovo Postiglione,  o Novelle del 
Mondo», troviamo i cenni seguenti: «Accesosi fortuitamente in uno dei magazzini da olio, trascorse 
come torrente pel vicino canale; distrusse d’un lato le case adiacenti lungo il campiello, le 
Colombine, ed il Volto Santo, e dall’altro tutto  lo spazio tra il canale stesso ed il Campiello 
dell’Anconetta. Le case perdute furono circa 60, abitate da 140 desolate famiglie, tra le quali 50 
composte da circa 400 indigenti».  Aggiunge il Gradenigo nei suoi «Notatori»  che i predetti 
magazzini apparten evano alla ditta Giovanni Heilzelmann, che erano pieni di 240 mila libre d’olio, 
e che l’incendio ebbe origine dal fuoco ivi tenuto per disgelare l’olio, o dalla dimenticanza di 
spegnere la lucerna pendente dal soffitto. Narra poi «Il Nuovo Postiglione»  medesimo come il doge 
soccorresse i danneggiati con 24000 lire, Giulio Corner con 16000, Giulio Contarini con 5000, e la 
Società del Nobile Casino di San Samuele con 4400.  
Aprironsi inoltre offerte volontarie nelle chiese dei SS. Ermagora e Fortunato, S. Pao lo, S. Giovanni 
in Bragora, e San Giuliano. Né tacciono i Giornali dell’epoca come, in seguito, alcuni buoni 
temponi, o male intenzionati, s’aggirassero di notte quasi fantasmi per le macerie delle fabbriche 
incendiate, spaventando i passanti.  
Per tal ince ndio rammemorato sulla facciata delle case appartenenti alla confraternita del Volto 
Santo al «Ponte dell’Anconetta»,  vedi anche l’opuscolo pubblicato in Venezia col titolo: «Stanze 
sull’incendio avvenuto in Venezia il dì 28 novembre 1789 colla veduta dell e rovine», in 8, nonché il 
Codice Cicogna 2986.  
T  indice  
Taiai (Calle dei)  a S. Nicolò.  
«Domenico e Girolamo Ferro detti Tajai»  possedevano in questa calle nel 1661 una «casa da statio 
con soler et pepia n con cortesella sopra la laguna».  Veggansi le Condizioni di quell’anno, e notisi 
che, allorquando non esisteva ancora l’opposto «Campo di Marte»,  la «Calle dei Tajai»  guardava 
appunto colla sua parte posteriore la laguna. Trovasi pur anche che un «Alberto  Ferro detto Tajao»  
da S. Nicolò era nel 1665 uno dei Decani della Scuola Grande di S. Marco.  
T  indice  
Tamossi (Fondamenta, Sottoportico, Calle, Ramo)  a S. Apollinare.  
Dalla famiglia Tamossi, ditta banca ria di gran credito, ma ora estinta, un Domenico della quale, 
procuratore della chiesa di S. Apollinare, venne in essa sepolto nel 1757. I Tamossi anche nel 
principio del nostro secolo tenevano a pigione un palazzo archiacuto qui posto, ove, come sembra, 
nel secolo XVI stanziava Pietro Bonaventuri, il seduttore di Bianca Cappello, quando attendeva alle 
ragioni del banco Salviati. Vedi Storto  (Ponte). Egli è certo che Bartolammeo Cappello, padre di 
Bianca, nella querela presentata  il 9 dicembre 1563 pel rapimento della figlia, disse che Pietro, collo 
zio ed altri complici, aveva una casa «alquanto discosta dalla mia, dove habito al Ponte Storto, ma 
che facilmente però si può veder per retta linea per via del canal».  Questo palazzo era un 
fedecommesso degli Zorzi, ma oggidì viene posseduto ed abitato dal cav. Federico Stefani, il quale 
ci avverte come, ristaurando il palazzo medesimo, vi ritrovò sculta in marmo l’arma dei Caminesi, 
donde argomenta, che esso, in tempi antichi, apparte nesse a questa nobilissima famiglia. Infatti si 
rileva da un documento, riportato nella «Storia della Marca Trivigiana e Veronese»  del Verci, che 
Ensidisio, conte di Collalto, creò in Venezia un notaio il 16 dicembre 1392 nel palazzo di Gerardo 
q. Guecello ne da Camin, situato in parrocchia di S. Apollinare.  
T  indice  
Tana (Fondamenta Rio, Rio, Ponte, Ramo del Ponte, Campo della)  all’Arsenale.  
La Tana, costrutta nel 1303, ovvero 1304, e rinnovata nel 1579 d all’architetto Da Ponte, oltreché 
officina dell’Arsenale, era emporio del canape di pubblica e privata appartenenza. Qui, fatta scelta 
del migliore, si allestivano le gomene, e le altre grosse funi pel servizio dei navigli da guerra e di 
commercio, né era permesso di formarle altrove, specialmente quando avessero superato una 
determinata grossezza. Questa sala chiamossi Tana, secondo il Gallicciolli, dal nome d’una palude 
che si asciugò per formarla, ma, secondo l’Algarotti, da Tana città situata alle spond e del fiume 
Tanai, ora Don, donde il canape traevasi dai Veneziani, e dove fino dal 1281 possedevano 
vastissimi fondachi, ed altri stabilimenti mercantili, che soggiacquero poscia a distruzione ed 
incendii nel 1410. Essa aveva l’ingresso, ora otturato, in «Campo della Tana»,  mentre internamente 
non comunicava col restante dell’Arsenale che per mezzo di una piccola porta a comodo di passare 
le sarchie («sarte»),  la quale troviamo nominata in un decreto del Senato 21 agosto 1539. Alla Tana 
presiedeva un magis trato composto di tre patrizii, che anticamente portavano il titolo di «Uffiziali 
alla Camera del Cànevo»,  e poscia di «Visdomini alla Tana»,  e che in «Campo della Tana»  
avevano il loro uffizio in quel fabbricato sopra cui scorgesi l’anno 1589 collo stemma  del doge 
d’allora Pasquale Cicogna, e sopra cui doveva esistere pure, come ben si vede, l’immagine del 
Leone di S. Marco, ora scalpellata, ma visibile tuttavia sul prossimo pozzo fra gli stemmi Badoer, 
Bembo ed Erizzo, in memoria dei tre visdomini erettor i del medesimo.  
I «Conzacànevi»  (acconciatori di canape) della Tana si raccoglievano in divoto sovvegno nella 
chiesa di San Biagio, all’altare della Madonna dei Sette Dolori, sotto il patrocinio della SS. Croce. 
Anche i «Filacànevi»  della Tana si raccoglie vano un tempo, sotto il patrocinio di San Bernardino, 
in chiesa di S. Biagio, ma poscia nel 1488 trasportarono la scuola in chiesa S. Giovanni in Bragora.  
Sulla «Fondamenta della Tana»  nacque nel 1775 un ridicolo e strano avvenimento che vogliamo 
riportare . Giuseppe Musolo, medico, avendo certa ruggine con Matilde figliuola del capitano 
Lorenzo Cassinis, nobile padovano, perché credeva ch’ella avesse fatto alcuni mali uffizi nei 
dissapori coi di lui fratelli, la raggiunse per di dietro una mattina sulla «Fondamenta della Tana»,  
ed afferratala pel collo, e gettatala a terra, alzolle le vesti battendola a carni nude sulle parti 
deretane, in mezzo al ludibrio della plebaglia. Perciò venne bandito, ed in quell’occasione venne 
divulgato per Venezia un burlesco so netto. Vedi «Miscellanea Cicogna N. 687».  
Il «Campo della Tana»  era prescelto nel secolo passato dai Castellani per celebrare le così dette 
«Forze di Ercole».  Vedi San Gregorio  (Campo ecc.).  
T  indice  
Tapezzier (Calle del)  a S. Polo.  
I «Tapezzieri»,  uniti ai «Seleri»  (sellai), ed ai «Bolzeri»  (valigiai), erano anticamente un colonnello 
dell’arte dei Merciai, ma nel 1370 se ne staccarono eleggendosi a protettrice la Beata V ergine 
Assunta, ed ottenendo di radunarsi in chiesa di S. Felice. Da S. Felice passarono a S. Gallo, e di là a 
S. Fantino. Aggiunsero frattanto alla B. Vergine, come loro protettore, anche S. Gualfardo di 
professione sellaio. Essi nel 1773 avevano sei capi mastri, dodici lavoranti, e tre garzoni.  
T  indice  
Tedeum (Calle del)  a Santa Giustina, dietro la chiesa.  
O ricorda, come accenna il Berlan, il doge Marcantonio Giustiniani, chiamato il principe del 
«Tede um» pei molti «Tedeum»  da lui fatti cantare in seguito alle vittorie riportate sopra gli infedeli, 
il quale fu sepolto l’anno 1688 nella vicina chiesa di S. Francesco della Vigna, e forse ebbe in 
questa situazione degli stabili; o trasse il nome, come pens a il Quadri, dal solenne «Tedeum»  che 
cantavasi annualmente nella chiesa di S. Giustina nel giorno dedicato a questa Santa in memoria del 
trionfo riportato in tal giorno l’anno 1571 sopra la flotta turca presso le Curzolari.  
Il Sabellico, dopo aver parlato  della chiesa di S. Giustina, allude a questa calle, colle parole: 
«Angusto vico eunti herbidus aperitur campus cum antiquo in Murianum trajectu qui frequentari 
desiit. Excurrit planities illa, utpote in urbis recessu, aliquanto licentiosius ad alteros Fra ncisci 
gymnopodas».  
T  indice  
Terco (Calle del)  a Castello.  
«Terco»  è cognome di famiglia. Un «G. Maria Terco»  possedeva stabili a Castello nel secolo XVII.  
In «Calle del Terco»  esistevano alcune casette destinate a ricovero di povere vedove. Esse 
provengono dalla commissaria ordinata da Bonifacio Antelmi Cancelliere Grande, con testamento 
12 novembre 1610, atti Giulio Ziliol.  
T  indice  
Terese (Calle, Fond amenta, Rio delle)  a S. Nicolò.  
Maria, figliuola di Maddalena Poli e di Luigi Ferrazzo intarsiatore, rimasta orfana dei genitori morti 
nella peste del 1630, si diede tutta alla vita spirituale sotto la direzione del carmelitano Bonaventura 
Pinzoni, ed int orno al 1647 comperò un locale che, prima di trasferirsi a S. Alvise, era stato sede dei 
pp. Riformati, per ridurlo, con prossima chiesa, a convento di vergini Carmelitane, le quali 
volgarmente s’appellarono le «Terese».  Sottopose poi nel 1648 gli edificii  al juspatronato ducale, 
laonde sorse il costume, nel 1745 che la chiesa delle Terese venisse visitata annualmente nel giorno 
della Santa titolare dal Doge e dalla Signoria, visita trasferita più tardi al giorno della B.V. del 
Carmine. La Ferrazzo andò pos cia a fondare altri chiostri a Padova, Vicenza e Verona, e reduce in 
patria, morì nel 1668, non senza prima aver avuto il contento di veder rifabbricato il monastero da 
lei qui fondato, ed ingrandita la chiesa sul disegno di Andrea Cominelli. Le di lei seg uaci restarono 
nel sacro asilo fino al 1810. Nel 1811 il locale fu convertito in orfanotrofio prima d’ambi i sessi, e 
nel 1818 di femmine soltanto, al cui uso destinossi anche la chiesa.  
T  indice  
Terrazza  (Corte della)  all’Ospedaletto.  
Da un terrazzo scoperto, tuttora sussistente. Qui tu scorgi gli avanzi d’un antico palazzo con scala 
scoperta ad archi, che furono otturati, e con una bella «vera»  di pozzo lombardesca, sopra la quale, 
oltre le solite masch ere in giro, ed altri fregi, scorgesi scolpito un orologio. Questo pozzo venne 
disegnato dal Grevembroch coll’annotazione: «Pozzo scolpito con antica eleganza, e quasi occulto, 
giace nel centro della corte di ca’ Magno, a fianco dell’ospitale dei Derelitti ». 
T  indice  
Terrazzera (Calle)  a S. Giovanni in Bragora.  
È chiamata negli Estimi «Calle del Terazzer»  da un terrazzaio, o lavoratore di terrazzo, che qui 
anticamente abitava. Quest’arte, in cui tanto si distinsero i nostri, era conosciuta anche dai Romani. 
Anch’essi, come attesta Vitruvio, formavano il terrazzo di calce con sassi o mattoni, pesti e 
polverizzati, lo induravano mediante battitoi, lustravanlo mediante olio linaceo, e mediante pomici 
lisciava nlo, «rudus novum»  dicendolo se fatto con sassi, e «rudus redivivum»  se con pesti mattoni. I 
«Terazzeri»,  uniti in corpo nel 1736, avevano la loro scuola di divozione nella chiesa di S. 
Paterniano sotto il titolo di S. Floriano. Poi trasportaronsi in un al bergo contiguo alla chiesa di S. 
Samuele, dov’era un’antica confraternita di San Spiridione, laonde a S. Floriano aggiunsero, come 
loro protettore, anche S. Spiridione. Vedi Agostino Sagredo: «Sulle consorterie delle arti edificative 
in Venezia» , 1856.  
T  indice  
Terren (Campiello del)  a S. Nicolò.  
Questo tratto di strada, che è prossimo al così detto «Arzere di S. Nicolò»,  è chiamato nella 
Descrizione della contrada di S. Nicolò pel 1713 «Campiel del Paniz za» coll’annotazione che colà 
esisteva un «terren vacuo era del Panizza».  E «Campiel del Panizza»  lo chiamano pure le tavole 
topografiche del Paganuzzi. I Panizza lo avevano acquistato alla metà circa del secolo XVII, come 
si vede dalla seguente appendice alla notifica dei loro beni, che essi presentarono ai X Savii il 24 
ottobre 1646: «Sia aggionto alla Condizione di noi Alvise Panizza e frat. fo de s. Iseppo un terren 
vacuo, dove era alcune casette ruinose, posto in contrà di S. Nicolò, in arzere, acquist ato dall’off. 
delle Cazude sotto il 17 april p. passato, venduto per debito de Sebastian et Zorzi de Busi, et 
Gier.ma Rimondo, consorte Zorzi di Busi, debitori al d. off. del qual terren non si cava cosa alcuna, 
et quando si fabbricherà, et caverà affitto si darà in nota».  
T  indice  
Testa (Calle, Sottoportico e Corte della)  ai SS. Giovanni e Paolo.  
Da una smisurata testa di marmo, che si vede innestata nel muro, avanzo per certo di più antichi 
edifizi.  
Avendo un Leonardo Corradini il 12 gennaio 1490 M. V. donato alla Scuola di S. Marco una casa 
da stazio, situata in «Calle della Testa»  ai SS. Giovanni e Paolo, la Scuola suddetta nel 1495 vi 
trasportò il proprio ospizio, che fino dal 1347 era stato fondato i n parrocchia della Croce. Qui 
alloggiavansi, e mantenevansi quattro poveri fratelli, che dovevano portare sull’abito un San Marco, 
e che percepivano annui ducati 22 per ciascheduno. V’era pure un mansionario coll’elemosina 
d’annui ducati 18. Sopra la porta  dell’ospizio, ora privata abitazione, eravi un bassorilievo 
rappresentante, come si scorge nel Grevembroch, la comitiva dei confratelli inginocchiati con a 
capo il priore, pure inginocchiato, recante il gonfalone di S. Marco.  
Pel «Teatro di Calle della Te sta» vedi Berlendis  (Calle).  
Una prossima viuzza, oltre il nome di «Calle della Testa»,  porta quello di «Stellon».  Vedi Stellon  
(Calle) detta della Testa . 
T  indice  
Tetta (Calle, Ponte e Fondamenta)  a S. Giovanni Laterano.  
La famiglia Tetta era nobile di Sebenico, e vanta fra i suoi fasti quel Giacinto che, avendo 
valorosamente combattuto in Polonia come colonnello, eb be dal re Giovanni III il titolo di marchese 
con giurisdizione feudale, mediante diploma dato in Varsavia il 26 marzo 1683. Lorenzo, di lui 
fratello, trapiantò il primo la famiglia da Sebenico a Venezia circa l’anno 1611. Egli attese alla 
mercatura, e nel 1636 presentò supplica all’ «Avogaria»  perché «Marchiò»  e «Z. Nicolò»  di lui figli 
venissero approvati cittadini originarii. I due fratelli ottennero la grazia, e «Marchiò»  si vide pure 
rivestito coi discendenti del titolo marchesale, concesso allo zio Giac into, titolo riconosciuto dalla 
Repubblica il 2 ottobre 1683. Questo «Marchiò»  Tetta fu Guardian Grande dell’Arciconfraternita di 
S. Rocco, e Governatore dell’ospitale dei Mendicanti, nella cui chiesa pose tomba a sé, alla moglie 
Catterina e posteri, colla  data del 1693. Un’altra aggregazione alla cittadinanza ebbero nel 1718 
Lorenzo, Francesco Antonio, G. Domenico, Giacinto ed Alvise Tetta, figliuoli di «Marchiò»,  i quali 
tutti abitavano allora in parrocchia di S. M. Formosa, e precisamente a S. Giovanni L aterano nella 
«callesella va al Ponte di Ca’ Tetta».  Il casamento da essi posseduto è quello che sorge in quel 
punto ove il «Rio del Pestrin»  si divide nei due rivi di S. Giovanni Laterano.  
T  indice  
Tette  (Ponte e Fondamenta delle)  a S. Cassiano.  
Affine di ritrovare l’origine delle presenti denominazioni è da considerarsi che i posti delle 
meretrici, stanziate in «Carampane»,  arrivavano fino a questo ponte ed a questa fondamenta, e che 
esse solevano stare  al balcone colle «tete»  (poppe) scoperte per allettare i passanti (Gallicciolli, 
«Memorie»,  T. VI). A quanto si dice, tale costume provenne da una legge del governo, emanata allo 
scopo di distogliere con siffatto incentivo gli uomini dal peccare contro na tura. Che poi la sodomia 
si fosse anticamente abbarbicata in Venezia, lo provano varii turpi fatti raccontati dalle cronache, 
fra cui quello di un «s. Bernardino Correr»,  il quale, come racconta il Sanudo («Guerra di 
Ferrara»,  Cod. 801, Classe VII della Ma rciana) nel 1482 «volse sforzar ser Hieronimo q. ser 
Urban zovene bellissimo per sodomia una sera che lo trovò in calle da Ca’ Trevixan a S. 
Bortolomio e li taiò le stringhe de le calze; el qual non volse consentir; andò ai Cai di X et dette la 
sua querela ». Conosconsi alcuni decreti del Consiglio dei X promulgati nel medesimo secolo, dai 
quali si ricava che, per estirpare «abhominabile vitium sodomiae»,  si erano eletti due nobili per 
contrada; che ogni venerdì si doveva raccogliere il collegio dei deputati  ad inquisire sopra i 
sodomiti; che tutti i medici ed i barbieri, chiamati a curare qualche uomo, oppure qualche femmina, 
«in partem posteriorem confractam per sodomiam»,  erano obbligati entro tre giorni di farne 
denunzia alla autorità; che finalmente i so domiti s’appiccavano fra le due colonne della «Piazzetta»,  
dopoché s’abbruciavano fin che fossero ridotti in cenere, pena inflitta eziandio il 10 ottobre 1482, a 
quella buona lana di Bernardino, da noi summentovato.  
T  indice  
Tiepolo (Calle)  a S. Apollinare.  
Il palazzo che sorge qui presso venne edificato dalla cittadinesca famiglia Cuccina, e credesi del 
Sansovino, o meglio, della sua scuola. L’ebbero poscia i Tiepolo, progenie illustre, oriunda di 
Roma, donde trasferissi a Rimini, e successivamente a Venezia. Essa diede tribuni, cooperò 
all’elezione del primo doge, ed in parte rimase del Consiglio nel 1297. Un Giacomo Tiepolo, dopo 
molto valore dimostrato ed eminenti servigi prestati alla patria, salì nel  1229 al soglio ducale. Egli 
compendiò le leggi veneziane, e fece dono ai padri di S. Domenico di quel terreno paludoso ove 
fabbricarono la chiesa ed il convento dei SS. Giovanni e Paolo. Né degenere fu Lorenzo di lui 
figlio, prode capitano dell’armata con tro i Genovesi, vittorioso presso Tiro e conquistatore di 
Tolemaide, eletto doge pur esso nel 1268. Lungo sarebbe l’andar annoverando gli altri personaggi 
distinti della famiglia Tiepolo. A noi basterà ricordare Giovanni, patriarca di Venezia nel 1619, e 
quel G. Domenico autore dei «Discorsi sulla Storia Veneta»,  a rettificazione del Daru. Gli eredi di 
G. Domenico alienarono nel 1837 il palazzo a Valentino Comello, da cui passò nel 1852 al 
maresciallo austriaco Bartolomeo Stürmer, e successivamente nel 1856  ad Alberto conte Pourtalès, 
con riserva dell’usufrutto di parte dell’ente allo Stürmer, ed alla di lui consorte, vita naturale 
durante. Morto nel 1861 il Pourtalès, e nel 1863 i coniugi Stürmer, fu venduto nel 1864 ai conti 
fratelli Nicolò ed Angelo Papad opoli, i quali, dal 1874 al 1875, vollero rinnovarlo, ed ampliarlo, 
atterrando qualche stabile vicino. Negli scavi in tale occasione praticati si rinvennero alcuni oggetti 
preromani, cioè gran quantità di corna di cervo, lavorate ad uso di lisciatoi, un’as cia a mandorla in 
diorite nera, altra piccola ascia della stessa pietra e levigata, altre ascie in bronzo, ed un ornamento 
dello stesso metallo d’uso incerto.  
Quando il palazzo era dei Tiepolo, vantava ricchissimo museo con numerosa biblioteca, ed accolse 
nelle proprie soglie molti principi, ed alti personaggi.  
Anche a S. Tomà, presso la «Calle Centani»,  vi è una «Corte Tiepolo»  perché un ramo della 
medesima famiglia qui possedeva due palazzi respicienti colla facciata il «Canal Grande»,  l’uno di 
stile lomb ardesco, e fregiato dagli affreschi dello Schiavone, e l’altro di stile archiacuto nel piano 
nobile. In «Ca’ Tiepolo»  a S. Tomà abitò, secondo il Fontana, lo storico Tentori.  
T  indice  
Tintor (Sottoportic o e Corte del)  a S. Maria Mater Domini.  
Nel 1713 qui esistevano la «casa e bottega da tentor del sig. Domenico Anichini Affittual di Antonio 
Giamola» . Pell’arte dei Tintori, che diede lo stesso nome ad altre strade di Venezia, vedi Tintori . 
T  indice  
Tintoretto (Calle)  alla Madonna dell’Orto.  
T  indice  
Tintori (Rio dei)  a S. Maria Maggiore.  
Varie tintorie erano stabilite nel 1 661 lungo questo rivo, il quale anticamente era attraversato da un 
ponte detto della «Tintoria».  
I Tintori unironsi in corpo anteriormente al 1436, ed avevano dapprima scuola di divozione, sotto il 
patrocinio di S. Onofrio, nella chiesa di S. Giovanni Gris ostomo. Ricorda il Burani nel suo 
«Giornale Solario»,  che nei registri di detta chiesa esisteva, sotto l’anno 1490, l’annotazione 
seguente: «Per la scuola delli Tintori ogni anno si scuode il giorno di Mess: Sant’Onofrio, che è a 
dì 14 zugno, lire 44» ecc. I Tintori poscia, con istrumento 7 ottobre 1581, in atti Giovanni Figolino, 
ottennero per le proprie adunanze un locale presso il «Ponte dei Servi»,  ed in chiesa dei Servi 
eressero arche ed altare. Il locale inserviente alla scuola di quest’arte venne dis trutto da un incendio 
nel 1769, e quindi rifabbricato. I Tintori si dividevano in tre classi: di sete, fustagni, e tele, facendo 
grandissimo traffico coll’Olanda, Fiume, Levante, e Turchia. Lo scarlatto ed il chermesino di 
Venezia godevano una rinomanza un iversale. I secreti delle tinture erano così meravigliosamente 
mantenuti da originare una singolarissima usanza. Le leggi ordinavano le stagioni nelle quali si 
dovevano comporre le misture per lo scarlatto. Siccome si voleva distrarre il pubblico dal por m ente 
alla fabbricazione di tale tintura, solevasi spacciare qualche favola che mettesse paura nel popolo. 
Ora aggiravasi in quei contorni un fantasima bianco, ora un omaccio con un cappellone, ora un 
gigante con un lanternino in mano. Ecco come s’introduss e nel nostro vernacolo la parola 
«scarlatto»,  per indicare un timore senza fondamento. In questa guisa la credulità umana veniva 
messa a contributo dall’industria. Vedi l’opera: «Venezia e le sue Lagune»,  vol. I, p.te I, p. 180.  
T  indice  
Tiozzi (Calle, Ramo e Corte, Corte, Sottoportico)  a S. Eustachio.  
Rilevasi dalla Descrizione della contrada di S. Eustachio pel 1740 che qui presso abitava il «Rev.do 
D. Andrea Tiozzi» in una casa «in soler»,  presa a pigi one il 20 agosto 1738 dal «N. U. Zuane 
Basadonna fu de m.r Gerol.o Proc.r».  Si vede in seguito che il 29 marzo 1764 la casa «aff. al Rd. 
D. Andrea Tiozzi q. Marcantonio»  passò dalla ditta «Zuane Basadonna fu de m. Gerolamo»  in 
quella «dell’Ecc. Z. Fran.co Tiozzi q. Angelo»,  e ciò «in ordine ad istrumento di livello del dì 5 
april 1764, atti D. Marco M.a Uccelli N. V.»  G. Francesco Tiozzi, nipote di Andrea, fu Fiscal del 
Magistrato della «Milizia da Mar»,  e poscia Notajo del Magistrato dei «Sopramonasteri».  Egli nel 
1737 aveva sposato Isabella Luchini, la quale l’anno seguente gli partorì il figlio Angelo Maria, 
approvato cittadino originario il 2 aprile 1759. La famiglia Tiozzi teneva anticamente bottega da 
orefice all’insegna del «Sanson»  in «Ruga»  di Rialt o, e negoziava di paste d’oro e d’argento in 
Zecca.  
T  indice  
Tiziano (Campo di)  in «Birri»,  a S. Canciano.  
A torto il continuatore del Berlan affermò che la presente denominazione è moderna, e data da 
quando l’abate Cadorin pubblicò l’operetta intitolata: «Dello Amore ai Veneziani di Tiziano 
Vecellio»,  poiché anche nella Descrizione della contrada di S. Canciano pel 1661 trovasi la «Calle 
del Tizian»  in «Birri».  L’abate Cadorin ebbe il merito bensì di pro vare, a luce di meriggio, che il 
sommo pittore abitava in una casa, posta qui presso. Si rileva che essa venne fabbricata nel 1527 dal 
patrizio Alvise Polani. Nel 1531 Tiziano la prese in affitto dal N. U. Leonardo Molin, marito di 
Bianca Polani, figliuola  d’Alvise. Nel 1549 prese in affitto da Bianca, rimasta vedova, anche un 
prossimo «terren vacuo»,  che ridusse ad orto amenissimo, ove solevasi intrattenere a diporto coi 
propri amici. Di esso parla il rètore Priscianese in calce dei sei «Libri della Lingua  Latina»,  
impressi nel 1540, dicendo che, coll’Aretino, il Sansovino e Jacopo Nardi, venne invitato dal 
Vecellio a «ferrar agosto»  in un suo giardino, il quale era posto «nella estrema parte di Vinegia, 
sopra il mare, là onde si risguarda la vaga isoletta di Murano, ed altri luoghi bellissimi».  Continuò 
il Tiziano ad abitare nel medesimo sito anche nel 1566, trovandosi sotto quell’anno la Condizione 
dei beni di lui che incomincia: «Io Titian Vecellio q. m. Gregorio, habitante in la contrà di S. 
Cantiano in le case della mag. mad. Bianca Polani»  ecc. Nel 1571 finalmente egli rinnovò coi 
proprietari successi alla Polani tutte le locazioni precedenti, ed in questa sua casa rimase fino alla 
sua morte avvenuta il 27 agosto 1576, il che è provato dalla fede seguen te: «1585, 27 giugno. Alli 
Chiaris. sig. Avvog. et a qualunque Magist. Faccio fede io prè Domenego Thomasini piovan della 
gesia di S. Cancian qualmente nel 1576, 27 agosto, morse il mag. m. Tizian Vecelio pitor, qual 
stava in biri grando nella mia contrada , come apar per nota B. livro appresso di me, e fu sepolto 
ali fra menori. In q. fidem. Di giesia ali 27 zugnio 1585. Idem presbiter ut supra scripsi et 
sigillavi».  La casa di Tiziano, ove abitò anche Pomponio di lui figlio, e poscia, in epoche differenti,  
i pittori Francesco Da Ponte, detto il Bassano, e Leonardo Corona, ebbe ai nostri tempi una generale 
rifabbrica, nella quale occasione sradicossi l’albero dalle foglie rotonde, che Tiziano ritrasse nel 
quadro di S. Pietro Martire. Essa giace presso «Corte  Rotta»  al lato destro del «Campo Tiziano»,  e 
sopra il suo prospetto si pose nel 1880 commemorativa iscrizione. Né può fare ostacolo che la casa 
predetta si dica nei vecchi documenti situata in «Birri sopra il Canal Grande»,  oppure in «Biri 
magno versus pa ludes»,  e che il Priscianese chiami l’orto «posto sopra il mare»,  poiché a 
quell’epoca non esistevano ancora le «Fondamente Nuove»  cogli edificii sorti dappoi, e benissimo 
dall’orto di Tiziano si poteva prospettare la laguna, la quale ora si scorge soltant o da lungi per 
mezzo della angusta «Calle Colombina».  
T  indice  
Todeschini (Sottoportico, Corte, Sottoportico)  a S. Apollinare.  
Da stabili della cittadinesca famiglia Todeschini, presso ai quali scorgesi innestata nel pavimento 
della via una lapide che porta scritto Pro.ta Tod.ni. Altra lapide prima portava scritto: Pro.ta 
Moros.ni poiché gli stabili dei Todeschini appartenevano in antico ai Morosini, e forse ad essi 
allude Marin Sanudo raccontando nei Dia rii che il 5 febbraio 1525 M. V. venne fatta «una 
commedia a S. Aponal in cha Moroxini per Zuan Francesco Beneti dacier, et alcuni soi compagni, 
in la qual se entrava per bollettini. Era locho picolo. La fece Cherea, et fo una di Plauto di do frati 
non mol to bella, la quale compite a hore 4 di notte».  
T  indice  
Toffetti (Fondamenta)  ai SS. Gervasio e Protasio.  
Tuttora sopra questa fondamenta scorgesi il palazzo Sangiantoffetti, e per brevità Toffetti, con 
qualche traccia degli affreschi onde fregiavalo il Tintoretto. Al tempo del Boschini e del Ridolfi, 
apparteneva alla famiglia Marcello, e, parlando dei suoi affreschi così si esprime il secondo degli 
accennati autori: «Ma tra le opere a fresco ottiene gli applausi primieri la facciata di casa Marcello 
di San Gervaso detto S. Trovaso, ove dipinse quattro favole d’Ovidio: di Giove e di Semele, 
d’Apollo che scortica Marsia, dell’Aurora che prende congedo da Titone, e di Cibele coronata di 
torri sopra un carro tirato da Leoni. Di sopra fece un lungo fregio inserito di corpi d’uomini e di 
donne ignude, così vivaci e freschi che pajono vivi, oltre ch’egli è il più curioso incatenamento di 
figure che da pittore inventar si potesse» . Il vedere questo medesimo palazz o nelle «Singolarità»  
del Coronelli inciso sotto il nome di «Palazzo Foscarini a S. Trovaso»  fa credere che, prima dei 
Sangiantoffetti, lo possedessero per qualche tempo i Foscarini. Esso il 22 gennaio 1763 patì un 
incendio, nella qual circostanza, affacci atosi ad un verone del suo palazzo il N. U. Alvise Nani, che 
abitava di fronte, restò colpito da morte repentina.  
I Sangiantoffetti, o Toffetti, vennero da Crema, ed attesero alla mercatura, accumulando oro non 
poco. Fra essi un Gaspare, mentre dubitavasi di rottura coi Turchi, mostrossi pronto nel 1639 ad 
allestire a sue spese dieci vascelli, e dare mille ducati all’anno per anni sette. Egli venne imitato 
nella sua generosità dal nipote Carlo, che depositò argento nel 1647, ed offerse senza vantaggio 
danar i a sollievo del pubblico. Il suddetto Gaspare sborsò pure 100 mila ducati per la guerra di 
Candia. Tali benemerenze fecero ammettere questa famiglia al patriziato nel 1649.  
T  indice  
Tole (Barbaria delle ) a SS. Giovanni e Paolo.  
In questa strada si veggono ancora varii magazzini di «tole»  (tavole), laonde è chiara l’origine della 
seconda denominazione. Quanto alla prima, alcuni vogliono che il luogo si dicesse «Barbaria»,  
quasi luogo selvaggio, da un’ant ica boscaglia. Altri, come il Gallicciolli, da alcune botteghe da 
barbiere. Altri dal traffico che qui facevano di tavole alcuni montanari, gente rozza e barbara. Altri 
finalmente dall’essere destinate le tavole qui accumulate pei paesi della Barbaria. Que sta opinione è 
la più verosimile. Si sa dal Filiasi che i Veneziani portavano fino dai tempi più antichi legname in 
Barbaria, e che questo traffico fu regolato con una legge dell’822 dal doge Giustiniano Partecipazio. 
Si sa inoltre che nel 971 gl’imperator i Greci fecero gravi doglianze coi nostri pel legname da 
costruzione, pell’armi ed il ferro, che portavano nei paesi dei Saraceni.  
I Mercanti da legname non erano uniti in corpo d’arte, ma soltanto in un consorzio, del quale 
cessava di far parte chiunque a bbandonava quel traffico. Essi non avevano alcuna dipendenza dalla 
«Giustizia Vecchia».  Pagavano una piccola tassa alla «Milizia da Mar»,  essendo soggetti pel dazio 
del legname ai «Governatori delle Intrade»,  e pel traffico ai «Cinque Savii alla Mercanzia» . 
Abbiamo nel libro «Spiritus»  un’antica legge del 6 febbraio 1331 M. V. col titolo: «Barbariae 
Tabularum strata quomodo aptari fieri debeat a Dominis de Nocte».  
Il Sabellico, dopo aver parlato del «Bersaglio dei SS. Giovanni e Paolo»,  così dice: «Contiguu s inde 
vicus cum venalibus tabulis utrimque ad aedificandum dispositis; barbarum vicum vocant quem 
rectius tabularium dicerent».  
Alla «Barbaria delle Tole»  s’annoda la memoria di due furiosissimi incendi avvenuti nel secolo 
XVII, laonde due prossime strade  portano tuttora il nome di «Calle Primo»,  e «Calle Secondo 
Brusà» . Sviluppossi il primo di essi nel settembre del 1683, mentre il popolo era accorso a Castello 
a ricevere il giubileo largito per la liberazione di Vienna. S’appiccò il secondo il 2 giugno 1 686, 
vigilia della Pentecoste, ad una bottega da legname, ed incenerì tutti gli stabili che sono 
dall’Ospedaletto a S. Maria del Pianto, stendendosi anche nel rivo di S. Giovanni Laterano. È fama 
che allora restasse illesa dalle fiamme una sola casa, e ciò  venne attribuito ad un miracolo di S. 
Antonio, la cui immagine veneravasi sul prospetto, laonde Nicandro Jasseo nel suo poema «Venetae 
Urbis Descriptio» , pubblicato verso la fine della Repubblica, ha questi versi:  
Hic domus extat adhuc, frontemque Antoniu s ornat;  
Ille locis custos: dum saeva incendia circum  
Omnia vastarent, mediis defensa periclis  
Una domus, rapidis ceu tuta extollitur undis  
Insula. Dum flammis alimenta voracibus apta  
Ligna dabant, jacuere ignoto in pulvere merces;  
Una intacta domus, quae divum in fronte receptum  
Servabat, factique memor servabit in aevum.  
Vi sottopose poi la seguente annotazione: «Inter receptacula lignorum domus est olim illaesa ab 
igne S. Antonii Patavini beneficio, cujus imago, ut nunc etiam, parvo sub tholo in fronte d omus 
aderat». Tale immagine è forse quella, che ancora pochi anni fa scorgevasi in un piccolo altarino, o 
capitello, sopra la facciata della casa al N. A. 6663.  
Narrano alcuni cronisti che anticamente eravi un ponte di legno dalla «Barbaria delle Tole»  al 
«Campo di S. Lorenzo»,  ponte che esisteva anche nel 1443.  
T  indice  
Tolentini (Parrocchia, Fondamenta, Campo, Rio, Ponte dei).  In occasione del famoso sacco che patì 
Roma dalle armi di Carlo V, i chierici Regolari Teatini, la congregazione dei quali era stata fondata 
in quella città nel 1524 da Giovanni Pietro Caraffa, poscia Paolo IV, e da S. Gaetano da Thiene, 
cercarono un rifugio in Venezia. Abitarono dapprima nell’ospitale degli Incurabili, poi alla 
Giudecca, poi nell’Abazia di S. Gregorio, e finalmente, ottenuto nel 1528 un oratorio, che una 
divota confraternita aveva fabbricato fino dal 1505 in onore di S. Nicolò da Tolentino nella 
parrocchia di S. Pantaleone, presso al medesimo si stabilirono. Essi ne l 1591 s’accinsero ad 
ampliarlo, ed innalzarvi appresso un convento, affidando ambedue le opere all’architetto Scamozzi. 
Il tempio, che sorse bello e grandioso, fu consecrato il 20 ottobre 1602 da Matteo Zane patriarca di 
Venezia, sotto l’antico titolo di S. Nicolò da Tolentino, onde poscia corrottamente si disse dei 
«Tolentini».  Il magnifico vestibolo venne aggiunto da Andrea Tirali sul modello del tempio di 
Antonino e Faustina in Roma. Giunto l’anno 1810, il convento si ridusse a caserma, e la chiesa si 
dichiarò parrocchiale, assegnandovisi per circondario la massima parte della soppressa parrocchia di 
S. Croce, ed alcune frazioni di quelle di S. Margarita, e di S. Pantaleone.  
Avendo Francesco Morosini nel 1684, il giorno di S. Gaetano, acquistato Corone, si decretò che lo 
stendardo a due code preso al serraschiere Ottomano fosse appeso all’altare di detto santo nella 
chiesa dei Tolentini. Succeduta poi la conquista di tutta la Morea, di Corinto, e di Atene, si volle 
eziandio che la chiesa medesima fosse vi sitata ogni anno dal doge e dalla Signoria nel giorno di S. 
Gaetano in riconoscenza che sotto i di lui auspicii aveva incominciato il favorevole andamento della 
guerra.  
Leggiamo nelle «Memorie»  manoscritte del prete Zilli che un certo Romano, fingendosi di voto di S. 
Gaetano, venerato in chiesa dei Tolentini, e facendo qualche elemosina a quei padri, diede loro ad 
intendere nel 1780 d’aver un secreto incomparabile per pulire i metalli e le gioje. Allora i gonzi gli 
consegnarono (tanto più che diceva di lavor are gratuitamente) molte argenterie della chiesa, ed 
anche le gioje onde era fornita la statua di S. Gaetano. Senonché ben presto s’accorsero che gli 
oggetti loro restituiti di buoni erano divenuti falsi, per cui sporsero querela, ma indarno, poiché il 
mariuolo che gli aveva danneggiati per circa 4.000 ducati, era già fuggito da Venezia.  
T  indice  
Toletta (Sacca, Ramo, Ramo Secondo, Calle Seconda, Calle, Rio, Ponte della)  ai SS. Gervasio e 
Protasio.  
Corre tradizione che così si dicessero queste strade perché anticamente una «toleta»,  ossia piccola 
tavola, faceva l’uffizio di ponte per passare il canale.  
T  indice  
Tonda (Riva)  a S. Salvatore.  
È così detta, come bene si può scorgere, dalla sua conformazione.  
T  indice  
Torni (Sottoportico e Corte dei)  a S. Bartolammeo, in «Calle dei Bombaseri».   
Queste strade, attualmente chiuse, si dicono nell’estimo del 1740 , e nelle piante topografiche del 
Paganuzzi e del Quadri, «Sottoportico e Calle del Torni».  Sappiamo poi che fino dal 1° maggio 
1737 un «Alvise Torni, bombaser al S. Isepo»,  aveva preso a pigione una casa ed una bottega posta 
in questo sito da «Annibale Ta sca q. Nicolò».  La famiglia Torni costrusse due tombe in chiesa di S. 
Bartolammeo. Malamente poi le medesime località nell’Anagrafi pubblicata dal Municipio nel 
1841, ed in quella aggiunta alla Planimetria dei fratelli Combatti nel 1846, si chiamano 
«Sotto portico e Corte del Forno».  
T  indice  
Tornielli (Calle)  alla Maddalena.  
T  indice  
Torre (Calle della)  a Rialto.  
Vedi Angelo . 
T  indice  
Torreselle (Rio delle)  a S. Vito.  
Da un antico palazzo, ora distrutto, che, per avere una torre sulla sommità, si disse «dalla 
Torresella», e quindi, per corruzione, «dalle Torreselle»,  laonde a ssunse questo soprannome il 
ramo della famiglia Venier, che fino dall’origine n’era il proprietario. Il palazzo suddetto guardava 
con la facciata il «Canal Grande»,  e sorgeva all’imboccatura del rivo, lungo il quale se ne scorgono 
tuttavia i marmorei basam enti. Esso nel secolo XVI andò diviso fra varii individui della famiglia 
Venier. Successivamente, una parte, pel testamento 6 febbraio 1571 M. V. di Girolamo Venier q. G. 
Francesco, ne toccò a Laura moglie di Polo Trevisan, ed a Pietro Donà fu Tommaso, men tre 
un’altra parte, pel testamento 12 gennaio 1586 M. V. di Diana, vedova di G. Francesco Venier q. 
Nicolò, ne toccò all’arciconfraternita di S. Rocco. Dopo altre divisioni ed altri trapassi di proprietà, 
tutto il palazzo venne in potere dei Donà, meno la parte della confraternita di S. Rocco, che però dai 
Donà veniva tenuta a pigione. Perciò i Donà si dissero anch’essi «dalle Torreselle».  
In vicinanza, un altro ramo della patrizia famiglia Venier possedeva un palazzo, che, secondo le 
cronache, anteriorment e apparteneva ai Da Mula, e che, pel testamento di Girolamo Venier proc. di 
S. Marco q. Nicolò 19 marzo 1733, e codicilli 21 luglio 1733 e 30 maggio 1734 in atti Carlo 
Gabrieli, andò distrutto allo scopo d’innalzare colà una fabbrica più decorosa. Un diseg no di essa 
venne, con altri, presentato ai Venier da Lorenzo Boschetti nel 1749, e conservasi oggidì in legno 
nel patrio Museo, dono dei fratelli conti Papadopoli. Ma l’opera, non si sa per qual causa, rimase 
interrotta nei suoi primordi, e l’area relativa , meno i mezzanini stabiliti sulle basi, è ora ridotta ad 
ortaglia. In quest’area per alcuni anni visse un leone, che i Venier avevano fatto venire dalla 
Barberia nel 1763, e che si faceva vedere mansuefatto in mezzo ad alcuni cagnolini. Così ne cantò 
Nica ndro Jasseo:  
.........................................Observare leonem  
Diffusis per colla jubis, fastuque superbo  
Lente incedentem poteris; comes additur intus  
Turba canum ferae in obsequium, quae visa timorem  
Dissimulare, ultro venientibus obvia (crates  
Qua minus impediunt) laetis se motibus offert.  
Il «Rio delle Torreselle»  trovasi chiamato nelle cronache «Rio delle Piere Bianche»,  forse per la 
bianchezza delle pietre onde un tempo erano formate le sue rive. Lungo il medesimo, sulla 
«Fondamenta Zorzi o Br agadin»,  havvi l’ospitaletto della «Frescada».  Vedi Frescada  (Ponte  ecc. 
della)  e Zorzi o Bragadin  (Fondamenta).  
T  indice  
Toscana (Calle , Ramo, Calle)  a Rialto.  
Molti Toscani trasmigrarono nel secolo XIV da Lucca, lor patria, a Venezia, ove, se non 
introdussero, perfezionarono al certo l’arte della seta. Ciò avverossi a varie riprese, poiché, per le 
civili discordie, parte di essi venne p rima del 1307, parte nel 1309, parte nel 1314, parte finalmente 
nel 1317. Riferiscono le cronache che i Toscani, o Lucchesi che dir si vogliano, si sparsero 
dapprima nei contorni di S. Bartolammeo e di S. G. Grisostomo, poscia fissarono eziandio il loro 
domicilio in Rialto Nuovo, avendo ottenute alcune case dal pubblico. Nel 1514 provvisoriamente se 
ne partirono, poiché troviamo nei Diarii del Sanudo che dopo il terribile fuoco, il quale in 
quell’anno devastò Rialto, «li Toscani tutti andarono a stare dove prima stavano a S. Bortolomio».  
Vi furono di ritorno però poco dopo, ciò potendosi dedurre dal Sanudo medesimo ove racconta che 
il 21 febbraio 1525 M. V., si fece «in Rialto Novo per li Toscani una bella festa con soleri, bufoni, 
et altre zentilezze» . Ed a nche nelle Condizioni di beni presentate nel 1537 vediamo spesse volte 
nominate «le case e volte dei Toscani in Rialto Nuovo».  Le ricchezze che avevano portato a 
Venezia, e l’interesse che ne ritraeva il governo fecero sì che godessero di molti privilegi, fra i quali 
della veneta cittadinanza, il perché alcuni s’imparentarono colle principali famiglie patrizie, e 
furono nobili del Consiglio. Per la loro scuola di divozione, ed il locale delle loro adunanze vedi 
Volto Santo . 
T  indice  
Traghetto (Calle, Ramo, Sottoportico del)  a S. Canciano.  
Mettono al traghetto pell’isola di Murano, a cui ora si accede più comunemente per la parte del 
«Ponte di S. Canciano».  Questo traghetto è antichissimo, narrando un vecchio cronista che il doge 
Angelo Partecipazio, il quale nel nono secolo aveva foro nel prossimo «Campiello della Cason»,  
teneva delle barche armate colà ove ricevevansi quelle provenienti dall’isola di Murano. Sono pure 
antic hi i traghetti del «Canal Grande»,  cagione del nome di varie nostre strade. Il Gallicciolli ne 
attesta l’esistenza fino dall’undecimo secolo, ed allora facevasi il passaggio sopra certe piccole 
barche chiamate «sceole»,  colla spesa d’un «quartarolo».  Tutti  i barcajuoli dei traghetti di Venezia 
formavano una confraternita, divisa in parecchie altre. Col titolo di «libertà dei traghetti»  
s’intendeva il diritto di occupare i posti ove doveano stanziare le barche destinate a tragittare le 
persone, né lieve era il profitto che traevano i padroni di queste libertà, affittandole ai barcajuoli.  
La Scuola dei Barcajuoli del Traghetto di Murano fondossi nel 1491 in S. Cristoforo, donde 
all’epoca democratica passò a S. Maria degli Angeli di Murano.  
T  indice  
Tramezina (Corte).  
Vedi Tremosina . 
T  indice  
Trapolin (Corte, Fondamenta del)  a San Marziale.  
In parrocchia di S. Marziale morì il 2 febbraio 1550 M. V. «D. Menega Trapolina amalada za molti 
ani». Eravi fra noi una famiglia Trapolin, venuta da Cipro, un Ettore della quale diede in isposa nel 
1539 una propria figlia al N. U. Francesco Bembo q. Alvise.  
T  indice  
Trasti (Rio dei)  a S. Alvise.  
Questo rivo è attraversato da un ponte, ora chiamato «Rosso»,  ma che nella pianta del Coronelli si 
chiama «Ponte di Santo dei Trasti»,  da un Santo che fabbricava i «trasti»,  cioè quegli assi i quali , 
attraversati alle gondole ed ai battelli, servono a tenerli saldi, ed a comodo di sedere.  
Si conosce una legge del 1623 con cui proibivasi che i trasti delle gondole fossero costruiti, od 
intarsiati d’ebano, e vi si facessero figure, piramidi, pomoli ecc . con intagli scavati o rilevati.  
T  indice  
Tremosina (Corte)  allo Spirito Santo.  
Leggasi «Tramezzina»,  come nei catasti, dalla cittadinesca famiglia Tramezzin, che, secondo le 
cronache, venne dalla Romag na, e che esercitava con lode l’arte tipografica all’insegna della Sibilla. 
Un «Michiel Tramezzino habitante nella contrà di S. Gregorio appresso allo Spirito Santo»  notificò 
nel 1582 cinque case colà poste. E nell’anno medesimo Cecilia figliuola del q. Fr ancesco 
Tramezzin, allora domiciliata in Roma, confessò di possedere «casette undese in contrada di S. 
Gregorio in Corte Tramezzina» . Si scorge che anche nel 1713 una «Isabetta Barnabò Tramezzina»  
era proprietaria di quattro case presso lo Spirito Santo in  «Corte Tramezzina».  
T  indice  
Trevisan (Sottoportico)  a S. Agnese.  
In questo luogo ancora sussiste, benché in mille modi deturpato, l’antico palazzo Trevisan, che 
guarda col prospetto le «Zattere»,  e che  ha d’innanzi due olivi, trasportati, dicesi, da un’isola 
dell’Arcipelago.  
Della famiglia che ne era la proprietaria così, nel suo «Campidoglio»,  parla il Capellari: «Hanno 
creduto alcuni autori che la famiglia Trevisano fosse di origine diversa, e tra sè distinta, per 
trovarsi che da differenti luoghi ella si sia in Venetia tradotta, et per la dissomiglianza dell’armi 
che porta, ondeché separatamente ne scrissero, ma il Freschot consente che ella sia d’un’unica 
ascendenza, et che, diramatasi in varie linee , da Aquileja prima, e poi da Trevigi ancora, dove in 
parte s’era diffusa, facesse a Venetia passaggio, et in verità l’arbore che si vede di questa casa è un 
solo, e tutto provenuto da un medesimo stipite; nei osta punto la varietà dell’armi gentilizie del le 
quali si serve la famiglia, poichè queste furono introdotte per motivo di distintione, come 
chiaramente lo dicono il Malfatti, ed il Freschot predetto. Per tanto la prima venuta dei Trevisani a 
Venetia fu dalla città d’Aquileja, o ai tempi d’Attila, com e vuole il Piloni, nell’Historie di Belluno, 
oppure l’anno 705, come scrive il Palladio nella prima parte dell’Historia del Friuli... Vennero poi 
gli altri da Trevigi, e tutti insieme produssero huomini antichi, savii, cattolici, molto discreti, 
amatori de lla Patria, e gran maestri di Mare. Nel chiudere del Gran Consiglio l’anno 1297 parte di 
questa casa rimase fra le popolari, ma fu poi riassunta fra le Patritie l’anno 1381 per la guerra dei 
Genovesi. Gode una linea di essa la Contea di S. Donato nel Trivi giano, come per privilegio di 
Carlo V, et ha prodotti vescovi, e prelati degnissimi, un Serenissimo Principe di Venetia, dieci 
procuratori di S. Marco, Dottori, Cavalieri, Senatori, e Generali in tanta copia quanto alcuna altra 
famiglia patritia. Fondò e d otò in antichissimi tempi la celebre Abatia di S. Tommaso dei 
Borgognoni nell’isola di Torcello, sopra la quale conserva jus patronato, fabbricò le chiese di S. 
Benedetto, S. Gio. in Oleo, e di S. Gio. Elemosinario di Rialto, come pure ha sepolcri, memorie , et 
iscritioni nobilissime in molte altre».  
Venendo poi a parlare particolarmente del ramo Trevisan da S. Agnese, esso è antichissimo in tale 
contrada, poiché un Marco Trevisan vi fece testamento nel 1242 in atti d’un Marco prete di S. 
Apollinare. Il ramo  suddetto aveva pure sepolcro in chiesa di S. Agnese con epigrafe illustrata dal 
Cicogna.  
La famiglia Trevisan diede il nome ad altre strade della città.  
T  indice  
Trevisana (Calle)  a S. Maria Formosa.  
È chiamata negli Estimi «Calle di cha Trevisan»,  per la qual famiglia vedi l’articolo successivo.  
In «Calle Trevisana»  a S. Maria Formosa abitò dal 1827 al 1865 Emmanuele Antonio Cicogna, 
l’illustre autore delle «Inscrizioni Veneziane»,  in una casa che allor a era di proprietà Pisani, ma che 
un tempo apparteneva ai Bondumier, il cui stemma scorgevasi sul poggiuolo, architettura del secolo 
XV, che fu più volte fotografato. Ma nel 1865, in occasione di rifabbrica, il Cicogna dovette 
abbandonarla, e riparare in u n’altra casa vicina, al N. A. 6217, ove venne a morte il 22 febbraio 
1868.  
T  indice  
Trevisani (Campiello, Calle)  a S. Marziale.  
Da un ospizio destinato ai poveri cittadini di Trevigi. Esso dipendeva dall ’ospitale di quella città 
come s’impara dall’iscrizione: Hospitalis Divae Mariae Virginis Tarvisii, che, sotto stemma, si 
legge sulla facciata dello stabile, ora ridotto a privata abitazione, sul «Rio della Sensa».  
Esiste una determinazione del 12 ottobre 1581 per cui le barche di Trevigi dovevano approdare alla 
prossima «Fondamenta della Misericordia».  
T  indice  
Turchette (Ponte, Calle, Fondamenta delle)  alle Eremite.  
Dice il Fontana correre tradizione, c he, allorquando non era ancora istituita in Venezia la casa dei 
Catecumeni, qui fosse confinata una colonia di prigioniere «Ottomane»,  dette le «Turchette»,  per 
condurle alla religione di Cristo. Sembra che la tradizione suddetta abbia qualche fondamento d i 
verità, poiché nel libro delle «Case della Commissaria Dalla Vecchia»,  appartenenti alla Scuola 
Grande di S. Rocco, si trovava scritto che questa confraternita possedeva una casa in parrocchia di 
S. Barnaba in «Calle Longa, dove stava le Turchette».  Si faccia osservazione poi che la «Calle delle 
Turchette»  sbocca appunto in «Calle lunga»  di S. Barnaba, e che sulle prossime case scorgesi 
tuttora scolpito lo stemma della confraternita di S. Rocco.  
La «Fondamenta delle Turchette»  è detta anche «di Borgo»  per essere vicina al così detto «Borgo di 
S. Trovaso».  
T  indice  
Turlona (Calle, Ponte)  a S. Girolamo.  
Sappiamo che nel secolo XVI la cittadinesca famiglia Turloni abitava a S. Polo, e precisamente 
nella cal le oggidì chiamata «Pezzana»,  (vedi sotto questo nome), ma che possedeva una ruga di 
ventiquattro case in parrocchia dei SS. Ermagora e Fortunato, presso S. Girolamo. Di tali case parla 
il Sanudo nei suoi Diarii, sotto la data del 1° ottobre 1503, colle se guenti parole: «Dapoi disnar fo 
gran consejo, et veneno do fioi dil sig. Zuan Francesco di Gonzaga, zermani dil marchese di 
Mantoa, zoveni ben disposti e formosi, nominati l’uno Lodovico, l’altro Federico; venuti per avanti 
qui. Voleano conduta; alozono a cha’ Turlon a S. Hieronimo».  
La famiglia Turloni venne dal territorio Bergamasco, ed esercitava l’arte della lana con cui 
acquistossi molte ricchezze. Giacomo Turloni donò in occasione della guerra di Chioggia buona 
parte delle sue facoltà alla Repubblica,  il che lo fece ballottare, benché senza effetto, pel Maggior 
Consiglio. Un altro Giacomo Turloni venne eletto vescovo di Traù. Un Gaspare fu grandemente 
accetto a varii principi, ma principalmente a Stefano Batory principe di Transilvania, e poi re di 
Polonia, al cui fianco combattè valorosamente contro i Turchi, soccorrendo una fiata il principe 
stesso caduto da cavallo, e prossimo ad essere oppresso dai nemici. Ricolmo perciò d’onori e 
ricchezze, ritornò a Venezia, ove soleva camminare per la città burba nzoso con codazzo di bravi e 
soldati, commettendo anche qualche violenza. Avendo perciò incontrato l’inimicizia di molti 
patrizi, fra i quali di Leonardo Moro, venne imprigionato, ma poscia, fuggito di prigione, esiliato 
nel 1599 colla perdita di tutte le sue facoltà. Egli morì in Fiandra col titolo di Capo Fanteria, ed in 
lui si estinse la famiglia Turloni. Nel 1599 Paolo Antonio Labia comperò dal fisco le case che 
Gaspare possedeva a San Girolamo, e le ristaurò nel 1603, come si deduce da una lapide tutto ra 
visibile sul prospetto. Nella sala di una di queste case si rappresentarono nel 1746 opere in musica, 
facendosi agire sopra la scena figure di legno, e cantare gli artisti dietro le quinte, accompagnati da 
numerosa orchestra. Il Groppo, nel suo «Catalog o di Drammi per Musica recitati nei Teatri di 
Venezia»,  rende testimonianza che in tal genere non si potea vedere cosa più nobile e grandiosa, che 
costò essa ai Labia una gran somma, e che tutto sorpassava la credenza di chi non n’era stato 
testimonio ocul are. Lo spettacolo, che si dava gratuitamente, fu anche onorato dall’intervento delle 
duchesse di Modena, le quali, a cagione della guerra, dimoravano allora in questa dominante.  
T  indice  
 
U  
 
Ufficio del la Seta (Calle dell’)  a S. Gio. Grisostomo.  
U   indice  
Ugo Foscolo (Campo).  
Vedi Gatte . 
U   indice  
Umiltà (Ponte della)  alla S alute.  
La chiesa ed il monastero di S. Maria dell’Umiltà appartenevano un tempo ai cavalieri Teutonici, 
ma circa alla metà del secolo XVI si concessero ai padri della Compagnia di Gesù, che nel 1589 li 
ristaurarono. Partiti però i Gesuiti da Venezia nel 1 606, gli anzidetti edificii rimasero vuoti ed 
abbandonati, finché nel 1615 vennero affidati alle monache Benedettine dell’antico convento di S. 
Servolo. Esse vi rimasero fino al 1806 in cui furono concentrate con quelle di S. Lorenzo. Nel 1824 
la chiesa ed  il monastero di S. Maria dell’Umiltà si atterrarono insieme ad un oratorio vicino, 
dedicato a S. Filippo Neri, per ampliare l’orto del Seminario.  
Circa il «Ponte dell’Umiltà»  così scrive il continuatore del Berlan: «Il passaggero oggidì, suo 
malgrado, a q uesto ponte si arresta, né segue più il cammino delle Zattere, ed il giro alla punta 
della Dogana fino al campo della Salute. Il ponte fu chiuso da muro quando, circa il 1851, la 
Dogana di S. Giorgio fu qui trasferita».  
U   indice  
Uva (Sottoportico dell’)  a S. Margherita.  
Questo Sottoportico trasse per avventura il nome dai frutti d’una vite, che soleva stendere i suoi 
rami all’imboccatura del medesimo.  
U   indice  
 
V  
 
Van Axel (Fondamenta).  
Vedi Erbe . 
V  indice  
Vecchia (Calle)  a Castello.  
Suppone il Berlan che sia stata così appellata dal distrutto ospitale dei vecchi marinai, c he nel 1474 
venne eretto, sotto il titolo di «Messer Gesù Cristo»,  presso la chiesa pur distrutta di S. Nicolò di 
Bari, allo scopo di ricettare marinai feriti, ed incapaci di servire, e che diede il nome di «Rio dei 
Vecchi» ad un prossimo canale, ora inter rato. 
Noi però, considerando che da questa calle al sito ove sorgeva il detto ospitale havvi qualche 
distanza, e vedendo alcune altre località di Venezia contrassegnate colla medesima appellazione, 
crediamo che tutte piuttosto l’abbiano tratta dalla loro a ntichità ed in relazione ad altre strade 
formate in tempi posteriori. Vedi Nuova  (Corte).  
Vecchia (Calle, Sottoportico e Calle della)  alla Giudecca, presso le Convertite.  
«Stefano q. Venturin dalla Vecchia» notificò nel 1661 di  possedere alcune casette alla Giudecca, 
attaccate al monastero delle Convertite. Questo Stefano, il cui padre Venturino era stato approvato 
cittadino originario il 29 ottobre 1627, apparteneva, come rilevasi dai registri dell’ «Avogaria»,  e dal 
Codice 341,  Classe VII della Marciana, alla famiglia Dalla Vecchia la quale venne dal territorio di 
Bergamo, ed era detta da principio Cornovi. Ma poscia, avendo cangiato il suo negozio di legname 
in «Barbaria delle Tole»  in un altro di cambellotti a S. Bartolammeo, all’insegna della «Vecchia»,  
cangiò anche il cognome. Un Antonio di questa famiglia, il cui figlio Zaccaria fu vescovo di 
Torcello, comperò nel 1565 un nobile palazzo sulla «Fondamenta della Madonna dell’Orto»,  che 
poscia servì di residenza degli ambasciat ori di Francia, ed ora è distrutto. I Dalla Vecchia si 
estinsero verso l’anno 1691, e le loro ricchezze passarono nei conti Vigonza.  
V  indice  
Vendramin (Calle Larga, Campiello, Calle e Sottoportico, Ramo,  Calle)  ai SS. Ermagora e 
Fortunato.  
Andrea Loredan, secondo i registri di famiglia, ordinò l’erezione del prossimo palazzo, risguardante 
con la facciata il «Canal Grande»,  nel 1481. Di subito forse non si diede mano all’opera, oppure 
andossi a rilento ne i lavori, ma dopo alcuni anni finalmente, sopra disegno lombardesco, sorse la 
fabbrica bella e grandiosa in modo da essere destinata nel 1550, per quanto scrive la cronaca del 
Trevisan, unitamente ai palazzi del Duca di Ferrara e dei Gussoni, a stanza di a lcuni principi 
tedeschi che dovevano visitare Venezia. I Loredan nel 1581 vendettero questo palazzo (conosciuto 
sotto il titolo del «Non Nobis»  a cagione del motto: «Non Nobis Domine, Non Nobis»,  sculto sulla 
facciata) al Duca di Brunswich per 50 mila duca ti, e questi nel 1583 lo rivendette al Duca di 
Mantova per ducati 91 mila. Ma sorto poscia un litigio fra gli eredi del venditore, e chi n’aveva fatto 
l’acquisto, il palazzo medesimo andò all’asta, e nel 1589 venne comperato da Vittore Calergi al 
prezzo di  ducati 36 mila, per passare in seguito, mercé il matrimonio avvenuto nel 1608 fra Marina 
Calergi, figlia di Vittore, e Vincenzo Grimani, in una linea dei Grimani, la quale si disse perciò 
Grimani Calergi. Essi nel 1652 v’ospitarono Carlo Ferdinando d’Insp ruck, arciduca d’Austria colla 
moglie Anna dei Medici, e col fratello Sigismondo, ai quali diedero una splendida festa di ballo. 
Non tardarono però a lordarsi le mani nel sangue, secondo i fieri costumi di quei tempi. 
Imperciocché Vittore abate, Giovanni e  Pietro, figli tutti di Vincenzo Grimani e di Marina Calergi, 
uomini facinorosi, che erano stati banditi da Venezia, ma che, a dispetto delle leggi, circondati da 
bravi e sicari, vi si trattenevano, nutrendo odio fierissimo contro Francesco Querini Stampal ia, lo 
fecero cogliere la notte del 15 gennaio 1658 M. V., finita la prova dell’Opera al teatro dei SS. 
Giovanni e Paolo, e tradurre in gondola nei recinti del palazzo di cui parliamo, ove, sotto i propri 
occhi, ne ordinarono l’uccisione. Citati perciò e n on comparsi, furono, con sentenza del successivo 
giorno 20 gennaio, nuovamente banditi, colla perdita della nobiltà, e colla confisca dei beni, 
ordinandosi che la porta del loro palazzo venisse bollata coll’immagine di S. Marco in pietra, che 
l’annessa «casa bianca»  prospettante il giardino, ove precisamente era stato commesso il delitto, 
andasse spianata, e sopra quell’area si erigesse una colonna d’infamia colla seguente iscrizione: 
l’ab. vetor zuane e piero fratelli grimani furono banditi per haver contr o la publica liberta’ nelle 
proprie case barbaramente condotto et con moltissime archibugiate interfetto s. francesco querini fu 
de z. francesco. Ad onta di tutto ciò, i tre fratelli suddetti ottennero nel 1660 la liberazione dal 
bando, ed il ricupero dell e loro facoltà e prerogative. Fu allora che levarono il S. Marco dalla porta 
della loro dimora, distrussero la colonna d’infamia, ed, a sostituzione della casa atterrata, 
aggiunsero al palazzo l’ala sinistra quale presentemente si vede. Era frattanto sino dal 1638 
successo il matrimonio fra Maria, figlia di Vincenzo Grimani e di Marina Calergi, con Nicolò 
Vendramin, ed, estintasi nel 1740 la linea maschile dei Grimani Calergi, il palazzo venne in 
proprietà dei Vendramin, anch’essi chiamati Vendramin Calergi , l’ultimo rampollo maschio dei 
quali, altro Nicolò del q. Girolamo, alienollo, con istrumento 23 aprile 1844, in atti Paolino 
Comincioli, alla duchessa di Berry, donde passò nel di lei figlio conte di Chambord, e quindi nei 
suoi eredi.  
Morì il 13 febbraio  1883 in questo palazzo il celebre compositore di musica Riccardo Wagner.  
La famiglia Vendramin, che nel 1661 troviamo aver posseduto stabili anche a S. Polo, presso il 
«Traghetto della Madonnetta»,  ove pure esistono alcune località contraddistinte col di lei nome, 
trasse origine, secondo il Freschot, dall’Illirio. Sembra che anticamente fosse del Consiglio, ma che 
poscia ne rimanesse esclusa, poiché vi fu riassunta l’anno 1381 in un Andrea da San Leonardo, il 
quale teneva banco in Rialto, ed aveva assai be ne meritato della Repubblica nella guerra di 
Chioggia. Un di lui nipote, medesimamente nominato Andrea, il più ricco e più bel gentiluomo dei 
suoi tempi, venne eletto nel 1476 principe di Venezia. Egli morì nel 1477, ed ebbe un magnifico 
mausoleo nella chi esa dei Servi, trasportato poscia in quella dei SS. Giovanni e Paolo. Aveva molti 
figli, fra i quali Bartolammeo comperò nel 1457 da Giovanni e Bartolammeo Malombra la terra 
della Tisana, di cui venne investito conte co’ suoi discendenti. Circa a questi te mpi la famiglia 
Vendramin produsse quel Filippo, celebre pell’amore grandissimo portatogli dalla moglie Cecilia 
Barbarigo, la quale, quand’egli dovette pagare il debito alla natura, ricusò di prendere cibo, e morì 
d’inedia, nulla curando i conforti e le vi olenze dei suoi. I Vendramini andarono pure celebrati per 
un Francesco, eletto nel 1605 cardinale di S. Chiesa, nonché per varii guerrieri che furono il 
sostegno dello stato nell’aspra guerra di Candia.  
All’ingresso della «Calle e Sottoportico Vendramin»,  ai SS. Ermagora e Fortunato, fu posto ai 
nostri giorni un medaglione (ora però mancante) coll’effigie di Benedetto Marcello, principe della 
musica veneziana, e con relativa iscrizione, tuttora visibile, donde si ritrae che il sommo 
compositore abitava qui presso. Vanno errati però alcuni nel dire che Benedetto stanziasse nel 
sovrastante casamento, mentre abbiamo tutti i dati positivi per affermare che egli nacque e visse nel 
palazzo di sua famiglia, il quale col prospetto guarda il «Canal Grande»,  è conterm ine a quello 
degli Erizzo, e dalla parte di terra per la «Corte Erizzo»  ha l’ingresso. L’ebbero i Marcello nel 1485 
pel matrimonio di Petronilla Crispo dei duchi di Naxia con Natale q. Gasparo Marcello. In esso 
nacque pure Alessandro Marcello, il quale ese rcitò la pittura con buon successo, e lasciò negli 
ammezzati alcuni dipinti allegorici. L’iscrizione adunque allusiva all’abitazione di Benedetto 
Marcello fu posta presso la «Calle e Sottoportico Vendramin»  soltanto perché il luogo è di 
passaggio, e per ad ditare ai curiosi il varco, addentrandosi pel quale, possono pervenire alla «Corte 
Erizzo» , ed al palazzo dal Marcello abitato.  
Vendramin (Fondamenta)  a S. Fosca.  
Vedi Forner . 
V  indice  
Veneta Marina (Ponte della)  a Castello.  
È così chiamato dall’insegna del prossimo Caffè, o perché, essendo un tempo di legno, ed 
alzandosi, dava passaggio alle barche, ed ai piccoli navigli che da questa parte uscivano 
dall’Arsenale. Si diceva e ziandio «Ponte delle Catene»  per le catene che d’ambidue i lati lo 
sostenevano. Effigiato con tali catene tu lo vedi nel libro di G. Matteo Alberti che descrive la regata, 
e l’altre feste fatte in Venezia all’epoca della dimora d’Ernesto duca di Brunswich,  libro impresso in 
Venezia nel 1686.  
Nell’8 decembre 1720, giorno di domenica, andando molta gente al perdono di S. Pietro di Castello, 
questo ponte precipitò con la morte di 4 persone. E precipitò di bel nuovo il dopo pranzo del 19 
marzo 1775, festa di S.  Giuseppe, nella qual occasione un prete si ruppe una gamba, molti 
riportarono contusioni cadendo in acqua, ma niuno perì, in virtù del pronto soccorso dei battellieri.  
Il «Ponte della Veneta Marina»  sorse in pietra all’epoca napoleonica, e finalmente venn e rifatto in 
forma più comoda e decorosa nel 1871.  
V  indice  
Venier e Balbi (Campiello)  a S. Pantaleone.  
È prossimo ad un casamento già posseduto dalla famiglia Venier, di cui abbiamo parlato già sopra, 
ed al palazzo Balbi, detto in «volta di Canal»,  perché ha la facciata colà ove il «Canal Grande»  
volge direzione. Dicesi che, sopra disegno del Vittoria, lo abbia fatto erigere fra gli anni 1582 e 
1590 un Nicolò di Girolamo Balbi, perché questi nel 1582 not ificò di possedere sul «Canal 
Grande»  un terreno infruttuoso ove si avrebbe potuto edificare un palazzo, e nel 1590 dispose di 
esso palazzo col proprio testamento. Narrasi in proposito la seguente storiella. Abitava 
antecedentemente quel gentiluomo non mol to lontano in una casa presa a pigione, ed essendosi 
innocentemente dimenticato della scadenza d’una rata, ritrovò un bel dì, mentre recavasi al Maggior 
Consiglio, il proprietario, che bruscamente invitollo a pagarla.  
Nicolò soddisfece al suo debito, ma vo lle tosto rinunziare alla locazione, dando gli ordini opportuni 
perché gli si fabbricasse il palazzo, e riparando frattanto colla famiglia in un ampio naviglio fermo 
alla riva, la mole del quale oscurava l’abitazione di colui che gli aveva fatto per istrad a il mal garbo.  
Dalle finestre di questo palazzo Napoleone ed altri principi godettero il nazionale spettacolo della 
regata, poiché, come altrove si è narrato, qui presso soleva fabbricarsi la così detta «macchina»,  
cioè il palco ove sedevano i tre persona ggi destinati a giudicare dei premi, ed a distribuirli ai 
vincitori della corsa. «Il palco»,  dice il «Lessico Veneto»  del Mutinelli, «sempre nell’addobbo 
magnifico, era foggiato diversamente, e bizzarramente. A modo d’esempio, nella regata ordinata 
da Erne sto duca di Brunswich, ed eseguita a dì venticinque giugno dell’anno milleseicentottantasei, 
la Macchina rappresentava il trionfo di Nettuno. Perciò, sopra il dorso della figura di smisurata 
balena, s’innalzava un’amplissima conchiglia, nel cui vano rappre sentati erano molti scogli, e 
grotteschi con alghe, cavalli, e mostri marini. Sopra il sommo dei detti grotteschi, otto immagini di 
tritoni sorreggevano una seconda conchiglia, nel cui mezzo altro tritone sosteneva un delfino base 
di una altissima statua d i Nettuno; la balena, i tritoni, ed il delfino, continuamente, con svariati 
scherzi, gettavano dalla bocca e dalle nari zampilli d’acqua. Giunto il momento della dispensa dei 
premi, si aprivano le fauci della balena, ed in sembianza d’uomo marino, ne uscì colui che 
distribuir dovea i detti premii. Questa macchina era alta piedi 36, larga 42, lunga 60, avvertendo 
che il piede veneto corrisponde a metri 0,3475».  
Il Freschot fa discendere la patrizia famiglia Balbi dalla gente Balba di Roma, e vuole che 
trasmi grasse a Pavia, quindi a Milano, e finalmente a Ravenna, ove si distinguesse in due rami, 
l’uno dei quali andasse direttamente a Venezia, e l’altro, prima d’andarvi, avesse stanza in Aquileja. 
Un Bono Balbi morì vescovo di Torcello nel 1215, ed altri suoi discendenti troviamo insigniti delle 
primarie dignità della Chiesa. Né fu punto inferiore all’altre questa famiglia nelle imprese militari, 
poiché un Pietro Balbi, chiamato dal Capellari «cavaliere e senatore grande»,  liberò nel 1509 la 
città di Padova dal lo stretto assedio postovi da Massimiliano imperatore; un Teodoro Balbi, 
sopraccomito della galera intitolata il «SS. Salvatore»,  rimase ferito nel 1571 alle Curzolari, ed un 
anno dopo non dubitò con sole quattro galere d’attaccare arditamente tutta la flo tta degli Ottomani; 
un Bernardo, ed un Lucio Balbi, finalmente, pugnarono anch’essi con gran fortuna e coraggio 
contro gl’infedeli.  
V  indice  
Ventidue Marzo (Via)  a S. Moisè.  
Questa nuova e spaziosa strad a, che formossi coll’atterramento di varie case, e che fu inaugurata il 
22 marzo 1881, ebbe il nome che porta in memoria del giorno 22 marzo 1848 in cui successe la 
capitolazione degli Austriaci, e proclamossi il Governo Provvisorio di Venezia.  
V  indice  
Vida (Corte della)  a S. Samuele.  
Per questa ed altre località così denominate, vedi Fico  (Ramo, Corte del).  
V  indice  
Vida (Call e della)  o delle Locande  a S. Paterniano.  
Per la prima denominazione vedi l’articolo precedente ; per la seconda Locande  (Ramo delle).  
V  indice  
Vittorio Emanuele (Via)  ai SS. Apostoli.  
Aperta fino alla «Ca’ d’Oro»  il 2 settembre 1871, venne ultimata nel seguente anno 1872. Fu così 
detta in onore di Vittorio Emanuele re d’Italia.  
V  indice  
Volto Santo , presso il «Ponte dell’Anc onetta».   
Essendo venuti alcuni mercadanti Lucchesi a Venezia, ove perfezionarono l’arte della seta, 
formarono nel 1360, col permesso del governo, una pia società, o consorzio fra di loro, sotto il 
nome del «Volto Santo»,  perché così chiamavasi un prodigio so crocefisso a Lucca venerato. Poscia, 
con istrumento 2 ottobre 1370, in atti Nicolò q. Nicolò notajo di Firenze, ottennero uno spazio 
presso la chiesa di S. Maria dei Servi per fabbricare un oratorio, e per formare il loro cimitero. 
Finalmente, coll’altr o istrumento 6 settembre 1398, in atti prè Lorenzo Foscarini, acquistarono dai 
padri Serviti medesimi un «teren vachuo meso in la contrada de S. Marchuola, lo qual è per mezo 
la chiexia oltre lo rio»,  ove eressero un’aula per le loro adunanze, e dieci case  a ricovero dei poveri 
della propria nazione. Questi edificii, che portano scolpita sulla facciata l’immagine del Volto 
Santo, e che diedero il nome alla strada da noi rammentata, bruciarono miseramente nel 1789, 
avendosi appreso fuoco ad un magazzino da o lio presso il «Campiello del Tagliapietra»  ai Ss. 
Ermagora e Fortunato, ed avendo galleggiato l’olio infiammato sopra l’acqua del prossimo canale. 
Del suddetto incendio abbiamo altrove parlato. Vedi Tagliapietra  (Campiello  del). Un anno dopo le 
case dei Lucchesi vennero rifabbricate, e due iscrizioni vi furono poste sopra, a documento del fatto.  
V  indice  
Vallaresso (Calle) a S. Moisè.  
Da alcuni documenti, citati nell’oper a del Coleti: «Monumenta Ecclesiae Venetae S. Moysis»,  si 
viene a conoscenza che la famiglia Vallaresso aveva possessioni a S. Moisè fino dal secolo XII. Un 
documento poi colla data del 1233 descrive così bene i confini delle possessioni di questa famiglia  
che il Temanza nell’Illustrazioni all’antica pianta topografica di Venezia, da lui pubblicata, vi 
riconosce chiaramente il sito della calle che tuttora appellasi «Vallaressa».  
I più fanno discendere i Vallaresso da una delle famiglie romane, mandate in co lonia 
dall’imperatore Diocleziano a Salona, sua patria. Venuti a Venezia nei primi tempi, cooperarono 
alla riedificazione delle chiese di S. Martino e di S. Bartolammeo. Questa famiglia va lodata 
principalmente per un Fantino, uomo eruditissimo, nel 1417 v escovo di Parenzo, e nel 1426 
arcivescovo di Candia; per un Maffeo, nipote di Fantino, nel 1450 arcivescovo di Zara; per un 
Giacomo, fratello di Maffeo, nel 1482 vescovo di Capo d’Istria; per un Luigi chiamato dal Capellari 
«senatore di costante giustizia e d’eterna memoria»,  celebre per le sue gesta militari, per le sue 
legazioni, e pe’ suoi meriti a favore della città di Padova, quand’egli nel 1631 la resse come 
capitano; finalmente per un Paolo Antonio, vescovo di Concordia nel 1713.  
In fondo alla «Calle  Vallaressa»  a S. Moisè trovasi una piccola fondamenta, che dà accesso ad un 
edificio lombardesco eretto, come da iscrizioni, nel 1492, e ristaurato nel 1717. Esso anticamente 
era sede del magistrato del «Fontego della Farina»,  il quale però, dopo la metà del secolo trascorso, 
cesse le sale superiori dello stabile all’Accademia di Pittura, Scultura, ed Architettura. Il primo 
decreto col quale essa volevasi istituita data dal 14 decembre 1724.  
Un altro del 24 settembre 1750 raffermava il nobilissimo progetto . 
Finalmente un terzo del 1776, 27 decembre, prescriveva che essa accademia si erigesse senza 
indugio «a similitudine delle principali d’Italia e d’Europa».  Nel 1810 l’edificio di cui parliamo 
divenne sede dell’Uffizio di Sanità Marittima. Facendosene un r istauro nel 1831, come nota il 
Cicogna nelle sue schede manoscritte, si rinvennero nel cortile molte fosse, o sepolcri, di terra cotta, 
e di figura ellittica, con entro avanzi d’umani cadaveri, il che farebbe credere che quell’area fosse 
anticamente il cim itero della prossima chiesa di S. Maria dell’Ascensione.  
Anche a S. Luca vi è una «Calle Sporca o Vallaressa».  Vedi Sporca o Vallaressa  (Calle).  
V  indice  
Valmarana  (Ramo, Calle, Campiello)  ai SS. Apostoli.  
Qui sorgeva un palazzo, il quale anticamente apparteneva alla famiglia Erizzo, ed ove vuolsi che 
nascessero Paolo Erizzo, martire della patria, ed Anna di lui figlia, vergine eroina. Questo palazzo, 
rifabbricato,  come scrive il Temanza, sul disegno del Palladio, aveva annesso un giardino, laonde i 
Morosini, successivi proprietarii, ebbero l’appellativo «del giardino».  È noto che il patrizio G. 
Francesco Morosini, cangiato tale giardino in ispazioso cortile, cinto da alte e suntuose fabbriche 
con ricche stanze ed eccellenti pitture, stucchi ecc., soleva ricettare gli accademici Industriosi, soliti 
prima a raccogliersi in ca’ Gozzi ai Gesuiti. Il palazzo Erizzo, poi Morosini, fu nel 1759 
appigionato ai Valmarana, ma nel nostro secolo venne interamente distrutto.  
I Valmarana, se vogliamo credere a quanto essi medesimi affermano nella supplica per ottenere la 
veneziana nobiltà, discendono dai Marii Romani. Chi primo assunse il cognome di Valmarana 
sarebbe stato un Mario , figlio di Regolo del Gallo, console di Vicenza, e di Brunechilde, il quale 
fabbricò il castello di Valmarana, e ne fu fatto conte coi discendenti nel 1031 dall’imperatore 
Corrado II. Un ramo dei Valmarana, che nel 1540 vennero pure creati da Carlo V cont i di Nogara, 
ebbe il fregio del nostro patriziato nel 1658, e diede il nome a varie strade di Venezia, nella qual 
città sostenne con onore cariche non poche.  
V  indice  
Varisca (Calle, Ramo, Corte)  a S. Can ciano, in «Birri».  
Dalla famiglia Varisco, che venne da Bergamo, e che da principio attendeva all’arte della seta. Il 
capostipite di questa famiglia in Venezia fu un «Petrus de Varisco a serico»,  nato a Bergamo, e 
stabilitosi fra noi nel secolo XV. Trovia mo che, mentre egli ingiuriava un dì nella propria bottega, 
situata in Rialto Nuovo, Mario, giovane romano, che si doleva d’essere stato frodato nel contratto 
d’alcune pezze di «raxi ormesini»,  accorse al rumore il legato apostolico Bartolammeo degli 
Alber ti, padrone di detto Mario, e tosto volle prenderne la difesa. Allora Pietro, nel calore dell’ira, 
invitò suo figlio Luigi a dare uno schiaffo al legato, e perciò insieme al figlio fu condannato al 
carcere ed a forte multa con sentenza 8 marzo 1491. Una se ntenza del 19 novembre 1488 aveva 
pure colpito in antecedenza Giovanni, altro figlio di Pietro Varisco, «hominem rixosum et malae 
conditionis» , per aver ferito, nel bersaglio dei SS. Giovanni e Paolo, Luigi, figliuolo del librajo 
Pietro Andrea Dragan. La f amiglia Varisco notificò nel 1566 e 1582 due case «in Contrà di S. 
Cancian in Biri grando». Anche nel 1633, come appare dall’anagrafi ordinata per quell’anno dai 
Provveditori alla Sanità, abitava in parrocchia di S. Canciano. Dopo quell’epoca però o mutò 
d’abitazione, oppure andò estinta. Un ramo di essa venne ascritto nel 1576 alla cittadinanza 
originaria.  
V  indice  
Vecchi (Corte dei) a  S. Sebastiano.  
Dall’ospitale di S. Lodovico, tuttora esistente, il qu ale fu fondato per testamento del N. U. Lodovico 
Priuli 18 decembre 1571 allo scopo di ricettare dodici poveri vecchi «di buona vita et senza fioli, 
nei mugier, venetiani, over sudditi».  Commissario ed amministratore ne era sempre per lo passato il 
più vec chio di casa Priuli da S. Polo col titolo di priore. Oltre le 12 casette pei suddetti poveri, havvi 
l’abitazione pel cappellano, che deve celebrare la messa festiva nell’attiguo oratorio, e presiede ogni 
sera alla recita del rosario, al quale effetto perce pisce l’elemosina di L. 14 al mese.  
V  indice  
Vele (Calle delle)  a S. Lio.  
Qui domiciliava nel 1661 il «sig. Zuane de Pietro veler fiamengo»  in uno stabile del N. U. Pietro 
Mocenigo.  
Altri fabbricatori di  vele diedero lo stesso nome ad altre strade di Venezia.  
V  indice  
Veneziana (Sottoportico e Calle, Calle)  a S. Marco, presso la «Frezzeria».   
Tali strade sono chiamate negli Estimi «del Venezian».  Alvise e Simeone Conti notificarono nel 
1582 d’appigionare una casa in parrocchia di S. Moisè a «Margherita Veneziana».  E nei Necrologi 
Sanitarii: «A dì 21 marzo 1595. Zambatista Venecian de ani 60, da febre, g.ni 13 - S. Moisè».  
V  indice  
Venier (Calle)  a S. M. Formosa.  
Mette ad un’antica fabbrica di stile archiacuto, tuttora posseduta da un ramo della patrizia famiglia 
Venier. Questa fabbrica era un tempo posta in comunicazione colla «Fondamenta del Rimedio»  
mediante un ponte, distrutto il 2 maggio 1851.  
Il Capellari cita molti autori che fanno discendere i Venier dalla gente Aurelia di Roma, a cui 
appartennero Valeriano e Gallieno imperatori. Lasciamo di buon grado agli autori suddetti tutta la 
fede di tale ass erto, sapendo bene quanto l’adulazione abbia prevalso nel fissare l’origine delle 
famiglie patrizie di Venezia. Bene crediamo che i Venieri si ritrovassero fra noi fino dai primi 
tempi, e che fondassero, o ristaurassero molte delle nostre chiese. Essi ebbe ro lungo dominio sopra 
Cerigo e Paros, isole dell’Arcipelago, e sopra Zemonico, castello della Dalmazia, nonché per 
qualche tempo sopra il castello di Sanguinetto nel Veronese. Produssero varii prelati insigni, tre 
dogi, diciotto procuratori di S. Marco, e  gran numero di capitani generali e d’uomini celebri nelle 
lettere e nelle magistrature. Il primo dei dogi Venier, cioè Antonio, eletto nel 1382, si fece ammirare 
per la sua esemplarissima giustizia. Aveva egli un unico figlio, di nome Luigi, che, come cor se 
fama, amoreggiava una gentildonna, ammogliata al patrizio Giovanni Dalle Boccole.  
Insorta fra gli amanti questione, Luigi in compagnia di Marco Loredano, giovane al pari di lui 
sconsigliato, si recò di notte alla casa della dama, posta a S. Ternita, e v ’attaccò alla porta due teste 
da caprone, aggiungendovi ingiuriose parole. Vedi S. Ternita  (Campo ecc.). Sdegnato il marito, 
querelossi la mattina susseguente ai tribunali, i quali condannarono i rei, oltreché a 100 ducati di  
multa, a due mesi di prigionia. Il doge confermò la sentenza, e benché Luigi cadesse in seguito 
gravemente ammalato, non fece un sol passo per liberarlo, sicché l’infelice dovette morire in 
prigione. Altro genere di gloria mercossi Sebastiano Venier, pur egli doge di Venezia nel 1577, per 
essere stato nel 1571 condottiere della flotta cristiana contro il Turco nella famosa giornata delle 
Curzolari, ove rimase ferito di freccia in un ginocchio, ed ove ebbe a compagno del suo valore il 
nipote Lorenzo, che, i n seguito, fatto generalissimo di mare, affrontò ed arditamente respinse 
l’armata spagnuola comandata dal duca d’Ossuna, vicerè di Napoli, la quale tentava d’inoltrarsi 
nell’Adriatico per assistere gli Austriaci fautori degli Uscocchi. Tale azione fece sì che Lorenzo il 
30 maggio 1618 venisse eletto procuratore di S. Marco. Né gli allori poetici mancarono a questa 
famiglia, potendo essa vantare nel solo secolo XVI cinque poeti, cioè i due fratelli Lorenzo e 
Domenico, Luigi, e Maffio, arcivescovo di Corfù, f igliuoli di Lorenzo, nonché Marco, uno tra gli 
amici di Veronica Franco.  
Altri sentieri di Venezia portano il nome della famiglia Venier.  
V  indice  
Veniera (Calle)  a S. Geremia.  
È una strada senza sfogo, che venne così appellata perché giace dietro un giardino ed un palazzo 
oggidì conosciuti più comunemente sotto il nome di «Manfrin»,  ma che, come stiamo per dire, fra 
le altre famiglie, appartennero anche ai Venier, laonde si chiama «Venier»  anche un tratt o di 
fondamenta giù del «Ponte delle Guglie»  per avviarsi a S. Giobbe, ove il palazzo medesimo ha la 
sua facciata.  
L’anno MDXX, collo stemma Priuli nel mezzo, visibile sopra un’antica porta otturata sulla 
Fondamenta ci rende edotti che esso venne in quell’ anno dai Priuli fabbricato. Tal merito, secondo 
ogni probabilità, è dovuto ad Angelo Maria Priuli q. Pietro, nato nel 1484, e morto nel 1550, il 
quale fu Savio del Sestiere di Cannaregio e, per mezzo della moglie Andriana Venier, sposata nel 
1517, ebbe in eredità il castello di Sanguinetto nel Veronese, da lui trasmesso ai discendenti. 
Daniele suo figlio (come scrive il genealogista Girolamo Priuli, uscito dalla stessa famiglia), 
essendo negli anni 1589 e 1592 Consigliere di Cannaregio, abitava «le sue case  appiedi del Ponte»,  
colle quali espressioni si deve certamente intendere il palazzo di cui si favella. Egli nel 1589 pose 
tomba in chiesa di S. Giobbe al padre, alla madre, ai fratelli Giovanni Battista, e Zaccaria, ed alla 
figliuoletta Andriana, venendo poscia nel 1596 sepolto con onorevole iscrizione nella chiesa di S. 
Geremia, ove aveva fatto erigere un’arca ed un altare fra quello del SS. Sacramento e quello della 
Beata Vergine. Trascorsi più di due secoli dalla fondazione, nel quale frattempo il palaz zo ebbe una 
rifabbrica sul disegno del Tirali, Elena, figlia d’un altro Angelo Maria Priuli, e sposa di Federico 
Venier, lasciollo ai proprii figli Giovanni e Pietro, con testamento 18 agosto 1756, pubblicato il 19 
maggio 1762. Ma per breve tempo restò l’e difizio in mano dei Venier, poiché essi, con istrumento 
24 giugno 1787, lo vendettero al conte Girolamo Manfrin di Zara, il quale, dopo varie difficoltà e 
traversie coraggiosamente superate, avendo assunto nel 1777 la ferma generale dei Tabacchi, ebbe 
così prospera fortuna da poter comperare, oltre quello di Venezia, due palazzi a Santartien e Paese 
nel Trivigiano. Egli fondò pur anche una grandiosa fabbrica di tabacchi a Nona in Dalmazia, ove 
possedeva estesi latifondi, e raccolse nel suo palazzo di Venezi a una ricca galleria di quadri, ed altre 
antichità. Alla di lui morte, avvenuta nel 1802, il palazzo suddetto passò al figlio Pietro, da cui nel 
1835 passò alla sorella Giovanna, maritata in Gio. Battista Plattis. Nel 1849 finalmente venne in 
proprietà, pe r retaggio materno, di Lina Plattis, vedova Sardagna, donde l’ebbe quest’ultima 
famiglia.  
Nel palazzo sovraindicato alloggiò nel 1745 l’ambasciatore straordinario d’Inghilterra Roberto 
conte di Holderness con famiglia.  
V  indice  
Vento (Calle del)  a S. Basilio.  
È così chiamata, secondo il Dezan, dall’infuriare che fa qui, più che altrove, questo elemento.  
V  indice  
Venzata (Calle)  o del Caustico  in Rio Mari n.  
Apparteneva questa strada alla parrocchia di S. Giacomo dall’Orio, ove troviamo domiciliato, 
secondo l’anagrafi del 1761, un «Zuane Venzato»  artiere. Anche nel registro delle case, lasciate alla 
Scuola Grande di S. Rocco da Pietro Dalla Vecchia nell’an zidetta parrocchia, se ne ritrova una che 
nel secolo decorso appigionavasi ad un «Zuane Venzato».  
La seconda denominazione non sappiamo donde provenga, se pur qui non si avesse preparato il 
«caustico»,  che è una specie di medicamento estrinseco, di forza a dustiva.  
V  indice  
Verde (Sottoportico e Corte)  ai SS. Apostoli.  
Erano dette anticamente queste località «Sottoportico e Corte di Ca’ Verde»  da una famiglia di tal 
cognome. Nei Necrologi Sanitari leggesi che il 2 luglio 1551 mancò ai vivi nella parrocchia dei SS. 
Apostoli «Santo fio de m. Fr.co Verde. È sta ferido e morto»,  e che il 25 gennaio 1555 M. V. pagò 
il medesimo tributo alla natura nella parrocchia medesima «M. Fr.co Verde amalà za doi anni, et za  
15 zorni non uscito di casa».  Questa famiglia fu ascritta alla cittadinanza originaria, e dai registri 
dell’«Avogaria»  si viene a rilevare che fuvvi un tempo in cui abitò ai SS. Apostoli, e che il citato 
Francesco, padre di Santo, era sensale al Fondaco d ei Tedeschi. Nei registri dell’ «Avogaria»  
abbiamo pure l’albero dei Verde che rimonta però soltanto ad un Marco, marito di Lucia Malazza, 
la quale nel 1442 fece donazione a Girolamo suo figlio d’alcune proprietà in parrocchia di S. 
Gregorio, pervenutele in  virtù della disposizione testamentaria (an. 1299), d’un Angelo Malazza di 
cui era pronipote. Non si può quindi precisare, sebbene paia probabile, che appartenesse alla 
suddetta famiglia il noto Bartolammeo Verde da S. Ternita, il quale nel 1332 ottenne un o spazio 
sopra le velme, o paludi, a S. Michele di Murano per istabilirvi il primo ospizio per le convertite 
sotto l’invocazione di S. Cristoforo, laonde l’isoletta inserviente ad uso di cimitero comunale, 
chiamasi ancora col nome di questo santo. I Verde,  di cui parliamo, oltre gli stabili situati in 
parrocchia di S. Gregorio, avevano in chiesa di S. Gregorio la loro tomba con epigrafe riportata dal 
Cicogna.  
Una famiglia Verde, o Verdi, diversa dalla surriferita, lasciò il suo nome alla «Calle del Verde»,  che 
mette capo alla «Calle dell’Oca»,  e che anch’essa è attualmente sotto la parrocchia dei SS. 
Apostoli, ma nei tempi andati era sotto quella di S. Sofia. Ed in vero si ritrae dalle notifiche del 
1566 che un Bartolammeo Verdi possedeva in parrocchia di S.  Sofia due case, ed una bottega da 
fruttaiuolo. Nel 1661 un Antonio Verdi notificò poi di possedere una «casa a S. Sofia, in Calle 
dell’Oca, con bottega di sotto da fruttariol all’insegna dell’Oca, data in affitto ad un Venturin 
Girardi, fruttariol dell’Oc a». Questa famiglia, che anticamente esercitava il mestiere dello 
stracciaiuolo, possedeva altre case a S. Sofia in «Ruga dei due Pozzi»,  e beni a Maerne, Rubegan, e 
Martellago. Il di lei stemma, consistente come scorgesi da un manoscritto lasciatoci dal C icogna, in 
un albero a cui s’attacca un braccio, è scolpito tuttora in «Calle dell’Oca»,  e precisamente 
all’ingresso della «Calle del Verde».  
V  indice  
Vergini (Calle delle)  a Castello.  
Ugolino, vescovo d i Ostia, che fu poi papa Gregorio IX, giunto a Venezia come legato di Onorio 
III, consigliò nel 1224 al doge Pietro Ziani di erigere una chiesa intitolata S. Maria Nuova di 
Gerusalemme, in memoria di quella del medesimo titolo che in Palestina era stata po co prima 
distrutta dai Saraceni. Il doge aderì al pio desiderio, ed aggiunse alla chiesa un convento di monache 
Agostiniane, per cui ambedue questi edifici presero volgarmente il nome di S. Maria delle Vergini. 
A due incendi essi andarono soggetti, nel 136 8 e nel 1487, dopo i quali vennero rifabbricati. Nel 
1806 si consegnarono alla Veneta Marina, e nel 1809 si ridussero ad ergastolo, o bagno dei forzati. 
Ora sono completamente distrutti, e l’area, compresa nella cerchia dell’Arsenale, serve a bacino di 
carenaggio, incominciatosi a scavare nel 1869.  
Anche le monache delle Vergini coabitavano un tempo con frati che, probabilmente per le loro 
intemperanze, furono per due volte, cioè nel 1295, e nel 1449, espulsi dal convento. Anch’esse tanto 
nel secolo XIV, qu anto nei secoli XV e XVI, diedero parecchi esempi di scostumatezza.  
La chiesa delle Vergini era visitata il primo maggio di ogni anno dal doge e dalla Signoria tanto per 
fruire della indulgenza detta della «Porziuncola»,  concessa da Bonifacio IX, quanto pe r ricordare 
alle monache il jus patronato ducale. In questa occasione la badessa recitava un discorso innanzi al 
principe, e lo regalava d’un mazzo di fiori con manico d’oro e guernito di merletti veneziani.  
Nel convento delle Vergini ebbe stanza la moglie  del Carmagnola dopo la decollazione del marito, 
provveduta d’annua pensione, ch’essa però perdette tostoché da alcune donne di Lombardia si 
lasciò sedurre alla fuga.  
V  indice  
Veriera (Sottoportico e Cort e) ai SS. Giovanni e Paolo.  
Queste strade, dette negli Estimi «del Verier»,  presero il nome da un’antica bottega da «verier»  
(vetrajo), la quale nel secolo XVI apparteneva ai Grimani.  
I «Verieri»,  o «Stationeri che vende veri»,  di Venezia, eressero scuola  il 6 luglio 1436, sotto il 
patrocinio di S. Sebastiano, nella chiesa di S. Giovanni Nuovo, ma nel 27 luglio 1438 si 
trasportarono in quella di S. Polo, ove acquistarono una cappella, ed un tratto di terreno sotto il 
portico per fabbricare le loro sepoltur e. Nel 1580 passarono in chiesa di S. Angelo, e colà nel 1592 
eressero un altare di pietra sul disegno di m. Paolo tagliapietra da S. Trovaso, avendo ricevuto in 
dono dal pievano e capitolo un «paro di colonne di marmo fino».  Finalmente nel 1671 
rifabbrica rono questo altare, fatto cambio di sito colla scuola di S. Antonio. Tanto deduciamo dalla 
loro «mariegola»,  che si conserva nel nostro Archivio. Essi formavano un’arte distinta da quella dei 
«verieri»,  o padroni di fornaci di vetro di Murano, coi quali eb bero varie liti, il che si deduce 
chiaramente dalla «mariegola»  stessa.  
V  indice  
Verona (Calle, Ponte, Fondamenta della)  a S. Fantino.  
Esisteva qui presso nel 1740 la «casa locante alla Verona, tenuta da Pellegrino Mandelli»,  il quale 
pagava pigione al N. U. Pietro Zusto. Troviamo nei registri dei «Provveditori di Comun»  che «il 
ponte di pietra denominato della Locanda di Verona a S. Fantino venne rifatto tutto al disopra, et 
aggiustato al di sotto in ord.  alla termin. 22 xbre 1758». Anticamente il «Ponte»  e la «Fondamenta 
della Verona»  chiamavansi «del Tintor»,  mentre la «Calle della Verona»  era conosciuta sotto il 
nome di «Calle della Scoletta»,  per la prossima scuola di S. Maria della Giustizia, ora Vene to 
Ateneo.  
V  indice  
Verrocchio (Calle)  ai SS. Giovanni e Paolo.  
V  indice  
Vesiga .  
Vedi Vissiga . 
V  indice  
Veste (Fondamenta, Ponte, Calle delle)  a S. Fantino.  
Da una sartoria di «veste da zentilomeni»,  che nel 1713 conducevasi da un Bernardo Franalonga, e 
che conservossi fino agli ultimi tempi della Repubblica. Essa era propr iamente situata in «Campo di 
S. Fantino» , nella bottega aperta adesso ad uso di Caffè, laonde anche il prossimo braccio di calle, 
ora detto del «Caffettier»,  era un tempo chiamato «delle Veste»,  denominazione in seguito rimasta 
soltanto alla Fondamenta, al  Ponte, ed all’altro braccio di calle giù del ponte verso S. Moisè.  
La «vesta da zentilomo»  era quella toga di panno nero ad uso greco che indossavano i patrizii, ed 
alcuni pubblici funzionarii. Nell’estate portavasi sciorinata d’innanzi, e nell’inverno se rrata alla 
vita, e bordata di striscie larghe di pelli, dette «fende»,  con una cintura attorniata ai lombi. Nei primi 
tempi la vestivano anche le persone del volgo, e moltissimi quindi erano i «sartori da veste»,  i quali 
venivano retti da un capo chiamato «gastaldo da veste».  
V  indice  
Vérgola (Calle)  a S. Geremia.  
Deve leggersi «Calle del Vergola»,  come nella Descrizione della contrada di S. Geremia pel 1713, 
che ci dimostra aver qui domiciliato in quel t empo «Alessandro Zentilini vergola affittual dei NN. 
UU. Priuli».  Anche più anticamente, cioè nel 1630, trovasi memoria d’un «vergola»,  o «vergoler»  
(fabbricatore di «vergole» ) nella medesima parrocchia, leggendosi nei Necrologi Sanitari: «A dì 30 
decembre  1630. Marco de Gier.o dalle vergole - S. Geremia».  Ed uno di siffatti artieri diede il 
nome eziandio, secondo il Dezan, al «Sottoportico Vergola» S. Alvise, attualmente chiuso.  
Il citato Dezan vuole che le «vérgole»  fossero alcuni cordoni di seta ravvolti  sopra sottilissimi rotoli 
di carta, che usavansi ad ornamento delle vesti, e di fatti leggiamo che negli ultimi tempi della 
Repubblica esse erano piene di «vergole», «talchi»,  e «fiocchi».  «Vergole»  però chiamavansi anche 
quelle reticelle di fili di ferro  che sostenevano le acconciature del capo. Col mutarsi della moda, 
l’arte dei «vergoleri»  andò affatto perduta.  
V  indice  
Vicenza (Sottoportico e Corte della)  a S. Moisè.  
Da un albergo destinato in origin e ad accogliere i forestieri venuti dalla città di Vicenza. Vedi 
Bressana  (Calle ecc.), Feltrina  (Ponte  ecc. della), Verona  (Calle ecc. della). L’anagrafi ordinata 
pell’anno 1642 dai Provveditori alla Sanità ricorda la «Casa Visentina»  in parrocchia di S. Moisè, 
ed il necrologio del 1675 la «Camera locante all’insegna della Vicenza»  nella medesima 
parrocchia.  
L’albergo della «Vicenza»  a S. Moisè trovasi nominato anche ne lla «Gazzetta Urbana»  del 1789.  
V  indice  
Vidman (Fondamenta, Calle, Rio, Ponte, Calle Larga)  a San Canciano.  
Il palazzo Vidman, o Widman, fu architettato dal Longhena, ed in origine apparteneva alla 
cittadinesca famiglia Sarotti. Così ne parla il Martinioni: «Il palazzo dei conti Vidmani, posto in 
contrà di S. Cantiano, nell’entrar in Biri, è notando per costruttura, per copia di stanze, per 
magnifiche sale, e per la facciata ornata di marmi di singolaris simo ordine d’architettura, e per 
esser di dentro fornito di statue, di pitture, e di altre ricchezze» . Questo palazzo nel 24 agosto 1752 
fu colpito da un fulmine, che prima aveva penetrato nella chiesa di S. Canciano, e lambito lo 
stemma dei Widman, posto  nella loro cappella.  
Un Giovanni Widman q.m Martino, venuto nel 1586 a Venezia da Villaco in Carinzia, potè 
accumulare col traffico grandi ricchezze, per cui, venendo a morte nel 1634, lasciò un milione e 
duecentomila ducati ai figliuoli, che nel 1646, me diante l’offerte per la guerra di Candia furono 
ammessi alla veneta nobiltà. Dei figliuoli di Giovanni, Martino acquistò la contea d’Ortemburgo, e 
la baronia di Paterniano e Sumerech nella Carinzia; Cristoforo venne da papa Innocenzo X creato 
cardinale di Santa Chiesa nel 1647; e Davide fu generale delle milizie pontificie contro il duca di 
Parma, a cui nel 1649 prese ed interamente distrusse Castro. Trovasi pure un Carlo Widman negli 
ultimi anni della Repubblica generale di mare in Levante. Questa famiglia  donò alla chiesa di San 
Canciano il corpo di San Massimo, vescovo di Cittanova, e nella chiesa medesima costrusse una 
cappella, ove ha le proprie tombe ed iscrizioni. Costrusse inoltre un superbo altare nella chiesa di 
San Michele in Bagnoli, ed una colon na di marmo da porsi nella piazza di quel villaggio. La 
famiglia Widman andò estinta nel 1878 in un Giovanni Abondio, uomo stravagante assai, che nella 
sua vecchiaja sposò una donna del popolo, nella quale passarono le di lui facoltà.  
V  indice  
Vigna (Campiello della)  in «Quintavalle».  
Da una vigna, o vigneto, che qui stendevasi, laonde la Descrizione della contrada di San Pietro di 
Castello pel 1661, all’oggetto d’indicare la situazione d’alcune case, le dice poste «dietro la Vigna».  
Essa apparteneva al patriarcato, trovandosi che il 16 gennaio 1477 Giovanni Memmo, a nome di 
suo zio patriarca di Venezia, la diede in affitto ad un Pietro di Sdrigni. Parecchie di tali vigne 
esistevano in Venezia, ed erano co ltivate dai così detti «ortolani»,  che non formavano un’arte, ma 
sibbene un corpo contribuente, il quale nel 1773 si divideva in tre categorie: «I. Affittuali di Vigne a 
Castello ed alle Vignole: 17; II. Affittuali di Vigne alla Giudecca: 32; III. Affittua li di Vigne in 
Cannaregio: 13».  
V  indice  
Vin (Fondamenta del)  a S. Silvestro.  
Chiamavasi, come abbiamo detto, anticamente «del Ferro»,  nome passato alla Fondamenta opposta. 
Si disse «del Vino»  da quando le barche cariche di vino incominciarono ad aver stazio lungo la 
medesima, il che continuano a fare tuttora. Sopra questa fondamenta eravi pure «l’Uffizio del Dazio 
del Vin» in un locale che fu demolito nel 1842 per costruire quello della Direzione del Lot to. I 
mercatanti da vino, eretti in corpo nel 1505, si raccoglievano in confraternita, sotto l’invocazione 
della SS. Croce, nella prossima chiesa di S. Silvestro. Ed i «Venditori, Portatori e Travasadori da 
Vin»,  uniti in iscuola per concessione 30 decembr e 1569, sotto l’invocazione degli Ognissanti, 
fabbricarono in chiesa di S. Bartolomeo un altare e due arche.  
Alcune altre località di Venezia dividono il nome con questa fondamenta, o perché vi approdassero 
le barche da vino, o perché vi si vendesse tale l iquore.  
V  indice  
Vinanti (Calle)  a S. Pantaleone.  
Era qui domiciliato nel 1713 un «Zandonà Vinanti».  Questi nel 1729 venne citato all’ufficio della 
«Avogaria»  per dare informazioni sopra un Pietro Redivo , che chiedeva d’essere ammesso nel 
collegio dei Ragionati. Quindi apprendiamo che il Vinanti copriva la carica di «nodaro al M. del 
Proprio»,  e che continuava ad abitare in parrocchia di S. Pantaleone. Egli nel 1740 costrusse tomba 
per sé e posteri in chi esa di S. Pantaleone con epigrafe riportata dai raccoglitori. Nella medesima 
parrocchia abitava nel 1775 Nicolò, di lui figlio, avvocato veneziano. Più anticamente la famiglia 
Vinanti, che s’occupava nel commercio di cordovani, aveva dato alla chiesa di S.  Pantaleone un 
pievano in un G. Battista eletto nel 1645, il quale meritò l’amore della Veneta Signoria a cagione 
del suo zelo pei poveri, sicché fu fatto dal doge Francesco Molin canonico della basilica ducale. Nel 
1668 rinnovò la sua chiesa, sobbarcandos i a parte del dispendio. Passò a miglior vita nel 1675, 
venendo pur egli in S. Pantaleone sepolto.  
V  indice  
Vissiga (Calle della)  a S. Simeon Profeta, in «Rio Marin».  
Da una famiglia di questo cognome. I  «Governadori delle Intrade»  vendettero il 1° ottobre 1467 a 
Filippo Foscari una casa con orto a S. Simeon Profeta, che prima aveva appartenuto a «Giacomo e 
Lorenzo q. Giovanni detti Vessiga» , e che confinava col «Rio Marin».  Un «Zuane Vesiga»  figura 
anche  nei «Diarii»  del Sanudo come corriere della Repubblica nel 1510.  
Alla famiglia medesima forse apparteneva quel «Leonardus samitarius filius Vesice custodis 
dominorum de nocte»,  che fu condannato, con sentenza 14 settembre 1490, ad un anno di carcere, 
ed a cinque di bando per la colpa seguente. Stando in casa di Pietro Zanini, posta sul ponte di S. 
Giacomo dall’Orio, gli venne veduta certa Maddalena, moglie d’Antonio Rosso «a serico».  Saltò 
allora fuori dalla casa, ed ingiuriolla con queste testuali parole,  conservateci dal processo, e che noi 
riportiamo volentieri come un documento del dialetto veneziano di quel tempo: «Nasca el vermocan 
e le fistole a tanti bombaseli e tanti rossetti, e lo lin che tu ha in cavo va... de me...»  Risentitasi la 
donna, gli ris pose — Guarda il valentuomo che mi dice tali ingiurie! Mi conosci bene? Se fosse qui 
mio marito forse ti dispiacerebbe, perché potrebbe nascerne fiera contesa! — A cui Leonardo «tu ha 
trope zanze!»  ed in questo dire le dà uno schiaffo, e vuole strapparle l a treccia, minacciandola di 
tagliarle la faccia. Né contento di ciò, il giorno seguente ritrova per istrada il marito, l’assale con un 
coltello, e lo costringe a ricercare salvezza in una casa vicina.  
V  indice 
Vitalba (Corte)  a S. Giovanni Evangelista.  
Un «Ger.mo Vitalba mercante di lana q. Z. Batta, habitante a S. Gio. Evangelista»,  fu uno dei 
testimoni, che nel 1695 vennero citati all’ «Avogaria»  in occasione del processo istituitosi presso 
quell’uffizio  pell’approvazione del matrimonio tra il N. U. Giacomo Antonio Marcello e Caterina 
Piroco. La Descrizione della contrada di S. Stin pel 1713 ci ammaestra poi ch’egli abitava 
precisamente nella corte chiamata perciò sin d’allora del «Vitalba»,  in una casa p resa a pigione nel 
1680 dal N. U. Vittore Zane.  
Egli è con tutta probabilità quel Girolamo Baldassare Vitalba bergamasco, procuratore della 
prossima chiesa di S. Stin, ora distrutta, il quale nella chiesa medesima eresse tomba a sé ed eredi 
nel 1715.  
V  indice  
Vitelli (Sottoportico, Corte)  sulla «Fondamenta di Cannaregio».  
Sembra che qui anticamente esistesse il «partito» dei vitelli, trasportato poscia a S. Girolamo. Un 
«Zuane Piceni partidante del vitell o» morì in parrocchia di S. Geremia il 22 luglio 1688.  
V  indice  
Vitturi (Ponte)  a S. Vitale.  
D’antica origine romana, la famiglia Vitturi produsse, al dir dei cronisti, tribuni «molto ingegnosi, 
sagaci, superbi, e piccoli delle persone» . Troviamo Giovanni, Marino, Orlando e Silvestro Vitturi 
fra i nobili che nel 1151 sottoscrissero l’atto di quitanza, fatto dal doge Morosini ai nobili di ca’ 
Basegio. Un Daniele Vitturi sconfisse nel 1260 la flotta unita d ei Genovesi e dei Pisani, predando ai 
primi otto navi, e cinque ai secondi. Un Lampridio fu vescovo di Traù nel 1315. Un Giovanni, 
eletto nel 1510 provveditore in Friuli, ruppe in quell’anno i nemici presso Cormons; nel 1513 venne 
spedito ad assistere la c ittà d’Udine minacciata dai Tedeschi; nel 1514 prese in certo incontro il 
generale Cristoforo Frangipane; nel 1527 andò al soccorso di papa Clemente, assediato in Castel S. 
Angelo; nel 1528 fu posto a guardia di Barletta, ed altri luoghi marittimi della Pu glia, conquistati 
dall’armata veneta a favore dei Francesi; nel 1531, sotto una accusa «de peculatu»,  fuggì presso 
Ferdinando re dei Romani, che lo creò cavaliere e capitano in Ungheria, ove sconfisse i Turchi; nel 
1537 essendo stato richiamato, venne fatt o generale d’armata in Golfo; nel 1539 provveditore 
generale in Candia; nel 1542 finalmente morte colpillo, e ritrovò tomba in chiesa di S. Canciano. La 
famiglia Vitturi si gloria pure di un Lorenzo arcivescovo di Candia nel 1595, il quale in tempo di 
fame  e di peste sovvenne con esemplare carità ai proprii soggetti.  
Essa ha tuttora scolpito il proprio stemma sul pozzo interno del palazzo che a S. Vitale 
appartenevale, e che, per matrimonio, passò nei patrizi Veronese.  
Il «Ponte Vitturi»  chiamasi anche volg armente «dello Scutelio»  da un Girolamo Scutelio, chirurgo, 
che vi domiciliava appresso nel 1781.  
In prossimità vi è pur una calle detta «Vitturi»  o «Falier»,  essendo vicina, oltreché al palazzo 
Vitturi, anche al palazzo Falier. Vedi Falier  (Corte).  
V  indice  
Vòlti (Calle dei)  ai Gesuiti.  
Alcuni archi, o volti, che congiungono le case, danno origine a tale denominazione, più fiate 
ripetuta nella nostra città.  
In questa strada la  Scuola Grande della Carità possedeva 32 case che, come dalle iscrizioni, vennero 
erette nel 1495 coi danari ritratti dalla vendita d’un palazzo a S. Marina, lasciato ad essa scuola da 
Tommaso Cavazza, e che furono ristaurate dal l747 al 1753.  
Spesso trova si eziandio qualche strada chiamata «del Volto»,  perché vi si scorge, o vi si scorgeva, 
un volto soltanto.  
V  indice  
Vòlto (Calle del)  a S. Lio.  
Vedi Volti  (Calle dei).  
V  indice  
 
W  
 
Widman (Fondamenta ecc.).  
Vedi Vidman . 
W  indice  
 
Z 
 
Zan del Verme (Calle)  o del Squero a Castello.  
Il Berlan ed il Zanotto attribuiscono la prima denominazione ad un Giovanni della patrizia famiglia 
Dal Verme, che si estinse nel 1485. Senonché noi non abbiamo alcuna notizia che tale famiglia 
abitasse, o possedesse stabili in parrocchia di S. Pietro di Castello, né sua per certo, come vorrebbe 
il Zanotto, è quell’arma che vedesi scolpita sopra il prossimo palazzino lombardesco, respiciente 
colla facciata la «Strada Nuova dei Giardini»,  mentre essa è quella di Costantin de Todero Marcorà, 
il quale lasciò questo stabile co n altri alla Scuola di S. Rocco, mediante testamento 22 marzo 1538, 
in atti Antonio Marsilio. Per lo contrario, un’altra famiglia popolare dal Verme abitava nel secolo 
XVII nella suddetta parrocchia. I Necrologi del Magistrato alla Sanità hanno la seguente  
annotazione: «Adì 22 april 1617. Isabetta fia de m. Zuane dal Verme, calafà del Arsenal, de m. 7, 
da spasemo giorni 6 - S. Piero». Ecco probabilmente il Giovanni che diede il nome alla calle di cui 
parliamo. E vale a confermarci nella nostra opinione il c onsiderare che nei catasti del secolo XVI 
non è giammai nominata la «Calle Zan del Verme»,  mentre la cominciamo a ritrovare soltanto nel 
catasto del 1661. Della famiglia Dal Verme domiciliata in parrocchia di S. Pietro di Castello, trovasi 
memoria anche ne l necrologio del 1618, ove, sotto la data del 3 marzo, è registrata la seguente nota: 
«M. Z. Maria fio de m. Renaldo detto dal Vermo de anni 23, da febbre, giorni 8, il medico 
Gadaldini e Rovere - S. Piero de Castello».  
Proviene la seconda denominazione da  uno «squero»,  o cantiere privato, tuttora in questo sito 
esistente. Vedi Squero  (Calle del).  
Z  indice  
Zorzi o Bragadin (Fondamenta)  a S. Vito.  
V’abitavano nel 1740 il «N. U. Pietro Zorzi»,  allora in Reggimento, in una casa del «N. U. Zuane 
Emo uxorio nomine» , ed il «N. U. Zuane Bragadin»  in un’altra casa della «N. D. Faustina Querini 
Bragadin commissaria per testamento».  Per la famiglia Zorzi vedi l’articolo antecedente , e per  la 
Bragadin, Bragadin  (Calle).  
Questa Fondamenta chiamasi anche volgarmente dell’ «Ospedaletto»,  perché tuttora v’esiste il 
piccolo ospizio per poveri eretto dai Procuratori di S. Marco «de ultra»,  giusta testamento 7 agosto 
1320 di Marco Dalla Frescada. Vedi Frescada  (Ponte ecc. della). Dai Procuratori l’ospitale venne 
rinnovato nel 1755. Allora, scavandosi la Fondamenta, ritrovossi lo stemma della famiglia Dalla 
Frescada, trasforato con contorno di foglie, e senza rovescio. Vedi il Codice Cicogna 612 col titolo: 
«Medaglie di uomini illustri ed altre del Museo Gradenigo a Santa Giustina di Venezia».  
Z  indice  
Zaguri (Calle, Sottoportico)  a S. Mauri zio.  
Vedi Corner Zaguri  (Ponte, Fondamenta).  
Z  indice  
Zambelli (Sottoportico e Calle)  a S. Giacomo dall’Orio.  
La famiglia Zambelli, che possedeva il vicino palazzo, ve nne da Padova, ove, secondo il Capellari, i 
suoi ascendenti erano mercadanti di «malvasia».  Con questi ed altri negozii fattasi ricca, acquistò la 
cittadinanza originaria, e poi la veneta nobiltà nel 1648. I Zambelli notificarono nel 1740, oltre la 
casa do minicale di S. Giacomo dall’Orio, ed altre vicine, molte case in Padova con grandi 
possessioni nel Padovano. Si estinsero nel 1821.  
Z  indice  
Zamboni (Calle)  a S. Gregorio.  
Questa calle, che sbocca sulla Fondamenta la quale costeggia il «Rio di S. Gregorio»,  ebbe il nome 
dalla cittadinesca famiglia Zamboni. Rilevasi da una sentenza del «Piovego»  che fino dal 1260 un 
Giacomo Zambon aveva stabili confinanti col «Rio di S. Gregorio».  E nel 1566 un Federico 
Zambon notificò varie case «in contrà de S. Gregorio, in Corte de ca’ Zambon».  Una cronaca di 
famiglie (Classe VII, Cod. 939 della Marciana), parlando dei «Zamboni da S. Gregorio»,  così si 
esprime: «Sono antiquissimi Venetiani, et hano fatto molte fabbriche in questa città, adoperati nelle 
cose pubbliche, et beneficiati da questa rep.»  Apparteneva forse a tale famiglia anche quel 
sacerdote Giacomo Zamboni, il quale nel 1483 prestò ajuto a Maria Caroldo per fondare la chiesa 
ed il monastero dello Spirito Santo . 
Z  indice  
Zaminghi (Calle)  a S. Alvise.  
Dalla famiglia Zaminghi, o Zamenghi. Qui nel 1805 il N. U. Francesco Belloni q. Giovanni 
appigionava una casa con orto a «Piero Zamenghi»,  ed altra ad «Ottavia Za menghi».  
Non lungi dalla «Calle Zaminghi»,  e quasi di faccia al «Ponte Turlona»,  sulla «Fondamenta del Rio 
della Sensa» , al N. A. 3218, scorgesi il palazzo Michiel lombardesco, eretto nei primi anni del 
secolo XVI. Qui abitava Arnoldo Ferrier, ambasciatore  francese alla Repubblica, ed allorquando nel 
1574 Enrico III re di Francia e di Polonia venne a Venezia, avendo una domenica udito messa nella 
prossima chiesa di S. Alvise, si trasferì poscia a desinare nel palazzo dell’ambasciatore suddetto.  
Z  indice  
Zanardi (Calle, Calle e Ramo, Ponte)  a S. Caterina.  
Presso il «Ponte Zanardi»  sorge un palazzo posseduto anticamente dalla famiglia cittadinesca 
Rizzo, che poscia fu detta dalla Madonna dell’Orto per aversi  trasportato in quella contrada. Lo 
stabile suddetto, con istrumento d’acquisto 30 luglio 1540, atti Bonifacio Solian, passò in Benedetto 
Ragazzoni; con istrumento 22 marzo 1624, atti Martino Renio, in G. Battista Combi; con istrumento 
6 ottobre 1651, atti  Girolamo Paganuzzi, in G. Domenico Biava; finalmente, con istrumento 14 
giugno 1661, atti Angelo Maria Picini, in G. Andrea Zanardi. Questi, venuto dalla Bergamasca, 
«faceva»  (dice il Codice 1809, Classe VII della Marciana) «il pesta spezie da quel dal Gu anto, 
speciale all’Ascensione. Indi fu giovine di bottega, e poi giovine del negozio Polferini con il che 
arricchì molto la sua casa, e la fortuna il sollevò a sì fatta ricchezza che, esibendo lui ancora nel 
1653, tempo della guerra di Candia, li soliti du cati centomila, co li suoi legittimi nipoti fu eletto 
nobile veneto, come da supplica e parte si vede. Questo Gio. Andrea morì con un piede sovra il 
letto, et il viso in una tazza da sputar sopra il terrazzo, dal detto al fatto» . I Zanardi continuarono 
ad abitare a S. Caterina fino alla loro estinzione, avvenuta nel 1757, laonde una cronaca 
cittadinesca, compilata nel secolo decorso (Classe VII, Cod. 341 della Marciana) parlando del 
palazzo che possedevano, così si esprime: «Il qual palazzo situato dirimpet to del monastero di S. 
Catterina di là del Rio, serve tuttora di abitazione della famiglia Zanardi, e nel mezzo della sua 
facciata si comprende lo scudo che fu di ca’ Ragazzoni, mentre tuttoché vi sia stato cangiato lo 
stemma, si vede però ancora il cimier o reale dell’Inghilterra, donato da Maria, regina di quel 
regno, e da D. Filippo di Spagna, suo consorte, a Giacomo Ragazzoni, qual è formato da un 
braccio di donna sopra l’elmo che esce da una corona, e tiene nella mano un elitropio, una rosa, ed 
un pomo granato».  Lo stemma descritto scomparve nel raffazzonamento, o meglio deturpamento, 
che il palazzo subì ai nostri giorni.  
Z  indice  
Zancana (Calle, Calle e Ponte)  a S. Marziale.  
Non già, come pensano il D ezan, ed il continuatore del Berlan, dalla famiglia Zancani, patrizia, 
estinta nel 1502, ma da quel «Zuane Zancan»  che avea qui presso bottega da fruttajuolo nel 1713. 
Egli pagava affitto ai «convicini di S. Marziale»,  ed appunto sopra gli stabili prossimi  alla «Calle 
Zancana» vi è ancora questa iscrizione: Caxe deli Convecini de S. Marziale. Al qual proposito 
noteremo come, ordinatasi la costruzione dei ponti di Venezia a spese delle contrade, quella di S. 
Marziale ammassò per tale oggetto danari non pochi , e quindi ebbe ad investirli per varii anni. Con 
questi redditi si fabbricarono alcune case, il cui ricavato destinossi a vantaggio della chiesa, ed in 
dotazione di donzelle. Il fondo era governato da quelli che aveano stabili in contrada, e tale società 
chiamavasi del «convicinato di S. Marziale».  
Z  indice  
Zane (Calle)  a S. Stin.  
Molti stabili possedeva in questi contorni la patrizia famiglia Zane, alcuni dei quali guardano il rivo 
di S. Agostino, come quel palazzo, oggidì più conosciuto sotto il nome di Collalto. Vedi Collalto  
(Calle). Perciò alcune cronache, per indicare il sito delle case di Bajamonte Tiepolo, dicono che 
esse sorgevano «a S. Agostin, in faza ca’ Zane, sul  canton del rio».  E nel libro «Presbyter»  si legge 
che l’ultimo decembre del 1310 fu concesso ad Andrea Zane di poter fare un ponte «in rivo sancti 
Augustini ad suam possessionem, quam ibi habet, et ponere caput super terram vacuam comunis 
quae fuit olim B ajamontis Theupoli proditoris, faciendo illum ita altum sicut est alius pons sancti 
Augustini».  
Sostengono alcuni cronisti che la famiglia Zane sia d’un medesimo sangue cogli Ziani. Ma altri, né 
senza buone ragioni, lo negano recisamente. Vogliono quest’ul timi che gli Zane venissero da 
Eraclea a Malamocco, e da Malamocco a Venezia nel secolo nono, ove coi vicini fabbricassero la 
chiesa di S. Maria Mater Domini. Senza dubbio fino dal secolo XIII abitavano in parrocchia di S. 
Stin, trovandosi nel Barbaro che Nicolò Zane da S. Stin venne eletto nel 1276 procuratore di S. 
Marco. Un Andrea Zane, detto Andriolo, difese Trevigi dagli Ungheri, e nel 1361 alloggiò nel suo 
palazzo, posto a S. Luca sulla «Riva del Carbon» (palazzo passato poscia in proprietà dei Corner  
dalla Piscopia, e quindi dei Loredan) la corte del Duca d’Austria, venuto a visitare Venezia. Un 
Lorenzo fu eletto nel 1476 patriarca di Grado. Un Paolo fu in quel secolo medesimo vescovo di 
Brescia. Un Jacopo fiorì nel 1576 come poeta volgare. Un Matteo,  dopo rilevanti servigi prestati, 
salì nel 1601 al patriarcato di Venezia. Un Domenico finalmente, chiamato il Pericle della patria, si 
rese celebre nel 1658 per la sua eloquente e cauta ambasceria a Filippo IV re di Spagna, dal quale 
venne creato cavalier e, ed ebbe in dono l’arma di Castiglia.  
Z  indice  
Zanetti (Corte)  a S. Maria Mater Domini.  
Racconta il Longo ( «Dei Veneti Cittadini originari» ecc.) che la famiglia Zanetti, tuttora qui 
domiciliata, prove nne dalla Lombardia, e che anticamente apparteneva al Consiglio. Nulla di tutto 
ciò nei nostri cronisti. Le prime memorie che troviamo in Venezia di questa famiglia rimontano 
soltanto al secolo XVII, in cui da varii consorti comperò lo stabile situato in «Campo di S. Maria 
Mater Domini»,  che tuttora possiede, ed aprì una sottoposta bottega da merciaio, all’insegna del 
«Carro».  Bensì, coll’andar del tempo, arricchitasi col traffico, venne ascritta alla cittadinanza 
originaria, ed ottenne la nobiltà del sacro  Romano Impero, nonché parecchie altre onorificenze dai 
prìncipi d’Europa. La gloria maggiore dei Zanetti sta in Antonio Maria, nato nel 1706 da 
Alessandro e da Antonia Limonti, il quale Scrisse sulla «Pittura Veneziana»,  e sulle «Varie Pitture 
a fresco de i principali Maestri Veneziani» . Girolamo, di lui fratello, nella prefazione al secondo 
degli accennati due lavori, così parla d’A. Maria: «Finì di vivere per fiera colica il 3 di Novembre 
del 1778, e fu sotterrato in S. Maria Mater Domini, ove dimorò poco  meno che tutti i suoi giorni, 
nella sepoltura di famiglia con una breve ma non bugiarda iscrizione. Intese molto bene 
l’architettura e la prospettiva, e fu anche buon poeta, perito nella musica, versatissimo poi nella 
numismatica, e singolarmente nella co gnizione di statue, cammei, gemme scolpite, et altri antichi 
lavori d’ogni genere. Fu di bell’aspetto, di giusta statura, d’ottimi costumi, amico fedele, talvolta 
alquanto più serio del dovere, d’animo forte, difficile per lo più col bel sesso, sobrio, e n iente 
inclinato al guadagno. Assai di rado disegnò o dipinse per prezzo. Fu aggregato alle principali 
accademie d’Europa, e conosciuto da tutti i principali letterati del suo tempo. Un armadio che 
lasciò ripieno di diplomi, patenti, lettere ecc. ne può far  fede» . Anche Girolamo Zanetti, fratello 
d’A. Maria, fu autore di pregevoli scritti, fra cui va citato quello: «Dell’Origine di alcune Arti 
principali presso i Veneziani».  
Z  indice  
Zappa (Corte)  sulla «Fo ndamenta Ormesini» presso S. Girolamo.  
Un «Zorzi q. Stefano de Galliera»,  detto «Zappa»,  nomina nel suo testamento, fatto in atti 
Bongiovanni de Brisariis il 2 settembre 1391, un ospizio che qui aveva cominciato ad erigere per 
sedici marinai, od altre one ste persone, ordinando che, qualora non fosse compiuto all’epoca della 
sua morte, si compisse colle sue rendite, ed istituendo suoi commissarii i Procuratori di S. Marco de 
«Citra».  Giorgio Zappa era mercadante, possedeva molti beni a Castelfranco, ed avev a delle parenti 
maritate con patrizii. Egli dispose di venir sepolto ai Carmini nel sepolcro della sua famiglia.  
La «Corte Zappa»  era un tempo chiusa da muraglia, ed aveva una bella porta d’ingresso archiacuta. 
Entro l’arcata scorgevasi scolpito S. Giorgio  in atto d’uccidere il dragone, in mezzo a due stemmi 
con leone diviso da fascia, superiormente ad uno dei quali stava una figura inginocchiata, che 
probabilmente voleva rappresentare Giorgio Zappa. Il disegno di tale scultura fu conservato dal 
Grevembroch  nÈ suoi «Monumenta Veneta»  al Civico Museo. Nell’interno poi della «Corte Zappa»  
esiste tuttora un pozzo, avente sull’anello scolpite tre zappe.  
Un’altra «Corte Zappa»  esiste non lungi da S. Sebastiano per avviarsi al «Ponte dell’Avogaria»  
nell’antica par rocchia di «S. Basegio»,  o Basilio. Colà nel 1740 «Maddal.a rel.a Ipo. Zappa tutrice 
dei figli» teneva una casa per proprio uso; un’altra ne possedeva «Angela Zappa Sacchetto»,  ed una 
terza «Paolina Zappa»,  da esse però ad altre famiglie appigionate.  
Z  indice  
Zattere (Fondamenta, Ponte delle)  in faccia alla «Giudecca».  
Rimonta all’8 febbraio 1519 M. V. il decreto di costruirle da S. Marta fino alla Dogana di Mare. 
Sono così appellate perché vi approdavano  le zattere cariche di legname, ed abbiamo un decreto 
dell’anno 1640 col quale Giovanni Valier e Giuseppe Barbarigo, Provveditori alle Legne e Boschi, 
comandarono, in esecuzione della Parte del Consiglio dei X 23 luglio 1541, che tutti i conduttori di 
legname dovessero scaricarlo alla riva dello Spirito Santo, e non altrove. Alcuni vogliono che a 
questa fondamenta approdassero pure anticamente zattere cariche di carbone, laonde il canale che la 
divide dall’isola della Giudecca chiamavasi un tempo «Carbonari a». Le «Zattere»,  secondo le varie 
chiese e località a cui sono vicine, aggiungono al proprio varii altri nomi. Così abbiamo: 
«Fondamenta delle Zattere alli Saloni», «Fondamenta delle Zattere alli Gesuati».  
Sulle «Zattere»,  in parrocchia dei SS. Gervasio e  Protasio, abitava quel patrizio Gaspare Valier, che 
volendo accrescere il proprio censo a mezzo di contrabbandi, e ritrovando un principale ostacolo 
alle sue frodi in Rocco maestro delle gabelle della città di Trevigi, lo stese morto sulla pubblica via. 
Perciò, con sentenza 19 maggio 1511, venne condannato a perdere la testa sul patibolo, il che 
successe il giorno 24 successivo, quantunque il patriarca Antonio Contarini, ed altri nobili 
personaggi cercassero ogni mezzo per salvargli la vita. Il Valier fu s otterrato ai Gesuati, come egli 
aveva prescritto nella sua disposizione testamentaria, con la quale lasciò, a titolo di risarcimento, 
una somma di denaro alla Signoria.  
Sulle «Zattere»,  verso gli Ognissanti, v’era un teatro, ove nel 1679 si rappresentò il «Leandro»,  
poesia di Camillo Badoer, musica di Francesco Antonio Pistochini.  
Il Codice Cicogna 3255 racconta, all’anno 1680, d’una «giostra solennemente eseguita in Venezia 
sopra le Zattere dal Ponte Longo sino a S. Basegio, in congiuntura dell’ingresso di  S. E. Alvise 
Dolfin, eletto Procurator di S. Marco de ultra, fu podestà di Brescia, et in situazione contigua al di 
lui palazzo, e quattro anni dopo li sponsali di Angelo suo nipote con Marietta di Piero Gradenigo».  
Z  indice  
Zavater (Calle del)  ai SS. Ermagora e Fortunato.  
Nel 1713 in «Calle del Zavater»,  ai SS. Ermagora e Fortunato, la «sig. Giustina Campioni»  
possedeva «casa e bottega da zavatter»,  occupate da «G. B. Torre».  
L’arte dei «Zavateri»  (ciab attini) era unita a quella dei Calzolai, e con essi aveva altare dedicato a 
S. Aniano nella chiesa di S. Tomà, e luogo di riduzione nel prossimo campo. Vedi Callegheri  
(Ramo dei).  
Z  indice  
Zecchini (Rio dei)  alla Madonna dell’Orto.  
La cittadinesca famiglia Girardi (che poscia, per eredità, aggiunse al proprio il cognome Zecchini) 
venne da Bergamo. I due fratelli Lorenzo e G. Antonio Girardi q. Francesco, coi due strumenti 
d’acquisto 7 decembre 1574 in atti Carlo Bianco, e 13 gennaio 1575 M. V. in atti Antonio Alchiero, 
comperarono, parte da Angelo e fratelli Lioncini fu Magno e parte da Girolamo Mazza fu Gasparo, 
il palazzo alla Madonna dell’Orto, la cui facciata archiacuta guarda il rio che perciò denominossi 
«dei Zecchini».  Incominciarono in seguito a rifabbricare case, e tuttora l’arma di questa famiglia si 
può vedere scolpita nel peristilio e sopra l’anello del pozzo. Senonché, qualunque se ne fosse la 
causa, l’opera rest ò incompiuta, ed hassi memoria che i marmi accumulati per la riedificazione della 
facciata, andarono venduti dopo molti anni ai Pesaro, che facevano sorgere il loro palazzo di S. 
Eustachio. Questo della Madonna dell’Orto, unitamente a tutte le possessioni di Caerano sotto 
Bassano, in virtù del matrimonio contratto nel 1635 tra Valeria, figliuola di Laura Girardi Zecchini, 
e Benigno Benzi, venne a passare nei discendenti del medesimo coll’obbligo di chiamarsi Benzi 
Zecchini. Ancora ai nostri tempi scorgevans i in queste soglie due ritratti di S. Benigno Benzi, 
arcivescovo di Milano, morto circa l’anno 476; quello di Milano Benzi, canonico di Padova, e 
quindi vescovo della Canea, occupata la quale dai Turchi, fu da Innocenzo X nominato prefetto di 
Norcia, e com missario generale dell’armi pontificie; finalmente il ritratto di Marc’Antonio Benzi 
Zecchini, figlio di Benigno. In tale famiglia rimase il palazzo sino alla morte d’Elisabetta Casser, 
vedova di Michele, ultimo dei Benzi, la quale, colle disposizioni test amentarie 21 giugno 1828, e 16 
marzo 1836, lasciò le sue facoltà alla Casa di Ricovero di Venezia, nella qual città venne a morte 
nel seguente anno 1837. Ora la magione descritta, notabile fra tutte le altre di Venezia perché 
l’acqua del prossimo canale s’ introduce, per mezzo d’una cavana, nel cortile interno, e le gondole 
possono approdare appiedi delle scale, invoca un pronto ristauro.  
Essendo tanto chiara ed accertata dalle cronache l’origine del nome attribuito al «Rio dei Zecchini»,  
cade da per sé la s upposizione d’alcuni che questo rivo venisse in tal guisa appellato per una zecca, 
altre vo lte stabilita ne’  suoi contorni.  
Z  indice  
Zen (Fondamenta)  ai Gesuiti.  
Il palazzo Zen ai Gesuiti sorse nel secol o XVI sull’area forse d’una fabbrica più antica, 
appartenente alla famiglia medesima. Esso è diviso in tre parti, e ne fu architetto il patrizio 
Francesco Zen, morto nel 1538. Pietro, padre di Francesco, che fu, sebben per poco, superstite al 
figlio, e che  morì il 25 giugno 1539, così disse nel suo testamento: «Quanto veramente alle mie 
case che fabrico alli Crosechieri, voglio che le sieno compide al disegno fece il q. m. Francesco; 
sopra la fazza delle partition dentro et ornamenti faccia miei figli come li piase, e li laudo far 
l’opinion de m. Bastianello» . Questi probabilmente è l’architetto Sebastiano Serlio, amico della 
famiglia. Ignorasi precisamente quando il palazzo Zen avesse il suo compimento, ma egli è certo 
che l’undici marzo 1553, in cui se ne fecero le divisioni, la parte verso ponente trovavasi tuttora 
imperfetta. Sopra i muri esterni del suddetto palazzo scorgevansi alcuni affreschi del Tintoretto e 
dello Schiavone, i quali, meno qualche languida traccia, sono del tutto cancellati.  
Dei dipint i che qui operò lo Schiavone, così parla il Boschini nella sua «Carta del Navegar 
Pittoresco»:  
Sul palazzo del nobile Signor,  
Che ogni perfetta laude ghe convien,  
Mio singular patron, Vicenzo Zen,  
Homo nobile e nobile pitor;  
Su la fazzada voi mo’ dir se ve de 
Maniera tal che ha forza cusì granda  
De quel Schiaon che a tuti da una banda  
Convien restar, e ognun statue le crede.  
O Dio! se qua no fusse per parer  
Che de le statue volesse dir mal,  
Diria che ste figure assae più val  
De le statue che è a Roma in Belv eder.  
Il Capellari, appoggiato all’autorità d’alcuni scrittori alquanto invero sospetti, fa che la patrizia 
famiglia Zeno discenda dalla gente Fania di Roma, che produsse i due imperatori d’Oriente Zenone 
e Leone II. Giusta l’autore citato, un ramo di ques ta famiglia trasferissi a Padova, quindi a Burano, 
ove esercitò il potere tribunizio e finalmente a Venezia sotto il principato d’Angelo Partecipazio, o 
Badoaro. Renier Zen, spedito nel 1240 con quarantacinque galere contro i Zaratini ribelli, li ridusse 
ad obbedienza, e poscia riportò vittoria contro i Genovesi, cui ritornò a debellare dopoché nel 1252 
venne assunto al soglio ducale. Egli morì nel 1268, e ritrovò in Andrea e Marco, suoi fratelli, due 
emuli del suo valore contro i nemici del nome Veneziano.  Pietro Zeno, cognominato Dragone, fu 
eletto nel 1334 generale di cento galere contro i Turchi; nel 1337 pugnò contro gli Scaligeri; e nel 
1344 conquistò Smirne. Senonché, mentre stava assistendo al divino sacrificio, celebrato dal legato 
del pontefice in ringraziamento della vittoria, cadde sotto i colpi degli infedeli che avevano 
ricuperato la piazza. Gloria ancor più grande acquistossi Carlo di lui figlio, la vita del quale ci 
venne descritta da Jacopo Zeno vescovo di Feltre. Se crediamo a questo biograf o, Carlo andò 
nell’infanzia alla corte del papa, da cui ebbe in prebenda un canonicato della città di Patrasso. 
Quindi andò a Padova per frequentare l’Università, nel qual frattempo incontrò per via alcuni 
ribaldi, che lo lasciarono quasi morto, e dissipò nel giuoco quanto possedeva. Allora si diede 
all’armi per anni cinque finché ritornò a Venezia, e tosto dopo, per esortazione dei parenti, alla sua 
prebenda di Patrasso. Essendo questa città combattuta dai Turchi, lo Zeno nuovamente impugnò 
l’acciaro, ma f erito in uno scontro, e creduto morto, stava già per essere sepolto, quando diede segni 
di vita, ed in breve ripigliò le forze perdute. Ingraziatosi quindi Pietro Lusignano re di Cipro, venne 
adoperato in varii affari. In seguito, andò a Carlo imperatore, viaggiò in Alemagna, Francia ed 
Inghilterra, e finalmente si restituì a Patrasso. Perduto in pena d’un duello il proprio benefizio, e 
rinunziato a qualunque vincolo ecclesiastico, sposò una ricca donna di Chiarenza, rimasto vedovo 
della quale, passò in Ven ezia a seconde nozze, con una figlia di Marco Giustinian. Ma, dedicatosi al 
commercio, e partito nel 1370 da Venezia, dimorò per anni sette parte al Tanai, e parte a 
Costantinopoli, ove, con grande suo rischio, tentò la liberazione dell’imperatore Calojann i, tenuto in 
carcere dal figlio Andronico. Scoperto, fuggì sopra le galere venete, colle quali pervenuto a Tenedo 
nel 1377, persuase il comandante a cedere quell’isola ai Veneziani. Si vide, col progresso del 
tempo, eletto capitano dell’esercito terrestre contro il patriarca d’Aquileja, e nel 1379 fu spedito ad 
infestare la navigazione ai Genovesi, a cui predò ventitrè navigli. Egli nel 1380 ritornò a tempo per 
togliere la Repubblica all’imminente rovina quando i Genovesi, presa Chioggia, s’avanzavano verso  
Venezia. Tanti meriti però non valsero a salvarlo nel 1406 dalla prigionia per lo spazio d’un anno, e 
dalla perdita d’ogni uffizio, in pena, dicesi, d’aver accettato danaro dai Carraresi. Espiata la 
condanna, vuolsi che andasse in Palestina, facesse colà la conoscenza di Pietro, figlio del re di 
Scozia, ne fosse eletto cavaliere, rifiutasse l’offerta di parecchi principi d’assumere il comando 
delle loro truppe, e finalmente aiutasse nel ritorno Giano re di Cipro contro i Genovesi. Rimpatriato, 
menò moglie per la terza volta, diedesi alle lettere, e morì nell’8 maggio 1418. Egli ebbe due fratelli 
Nicolò ed Antonio che, equipaggiata una nave a proprie spese, si spinsero a settentrione dell’oceano 
Atlantico, e scopersero il Drogeo, ora detto Terra del Labrador , nell’America settentrionale con 
altre regioni. In onore di essi si pose recentemente una lapide sulla facciata del palazzo Zeno ai 
Gesuiti. La brevità che ci abbiamo prefisso non ci acconsente di parlare dei molti altri uomini 
illustri che produsse la fa miglia Zeno sì nell’armi, come nella carriera civile ed ecclesiastica, 
arringo quest’ultimo in cui può vantare parecchi vescovi, ed un G. Battista cardinale, morto nel 
1501. La famiglia suddetta dominò per molto tempo l’isola d’Andro nell’Arcipelago, i cas telli di 
Monteverde e di Francavilla, nonché la terra di Montegranaro nella Marca. Diede il suo nome ad 
altre delle nostre vie, fra cui ad un Campiello e ad un Sottoportico ai Frari, prossimi ad un palazzo 
archiacuto, respiciente colla facciata il «Rio di S. Stin»,  da essa posseduto, ed abitato tuttora, ove 
forse, come abbiamo detto, ebbe stanza il famoso Carlo. Vedi S. Stin  (Campo). Il Boschini, nelle 
sue «Minere»,  dopo aver parlato della chiesa di S. Stin, parla ancora di quest o palazzo colle parole: 
«E poco distante dalla detta chiesa evvi la casa Zeno dipinta da Paolo Farinato, dove si veggono 
varie favole maltrattate dal tempo».  
Uno degli Zeno, anch’egli per nome Carlo, oltre di aver ucciso Angelo di Franceschi, figlio di 
Girolamo, secretario del Senato, sparò un’archibugiata nel palazzo dei Frari contro Girolamo 
Surian, di cui aveva sposato la sorella, perché questi, dopo la di lei fuga dal marito, solito a batterla 
fieramente senza ragione, aveva dato alla medesima ricetto n ella sua propria casa. Perciò Carlo 
venne decapitato il 29 marzo 1586.  
Z  indice  
Zinelli (Sottoportico e Calle)  a S. Simeon Grande.  
La famiglia Zinelli è originaria da Odolo in Val Sabbia, territorio Bres ciano. Un Federico Zinelli, 
colà nato nel 1659, venne giovanetto a Venezia, e da bella prima accasossi con un suo zio di nome 
Pietro, mercante di conterie e ferro in «Merceria»,  all’insegna del «Pomo Ingranà»,  il quale poscia 
trasportò il negozio nella sua  abitazione situata in «Calle S. Antonio»  (ora «Bembo» ) a S. Salvatore. 
Federico però, dopo il matrimonio contratto con Elisabetta Caldarolla, piantò casa a S. Silvestro, ed 
aprì per proprio conto una bottega da ferramenta sul «Ponte di Rialto»,  all’insegn a della 
«Madonna».  Rimasto coll’andar del tempo erede dello zio, che fino dal 1693 avevasi preparato il 
sepolcro con epigrafe in chiesa di S. Salvatore, comperò circa il 1728 un ampio casamento a S. 
Simeon Grande, in «Calle Lunga»,  laonde la Descrizione de lla contrada pel 1740 pone in quella 
situazione il «palazzo del sig. Federico Zinelli».  Da Federico nacque Nicolò, e da Nicolò un altro 
Federico, che, circa il 1754, tornò ad abitare la casa dominicale di S. Salvatore. Egli era «negoziante 
in piazza singol armente di carichi intieri per ponente, senza bottega».  Colla moglie Elena Zuccato 
procreò Nicolò e Tiberio approvati cittadini originarii nel 1792, e nel 1793 aggregati alla nobiltà 
padovana, nobiltà confermata dal governo austriaco con sovrana risoluzion e 1° agosto 1819. 
Nicolò, uno dei suddetti fratelli, ebbe dalla seconda moglie Laura Dolfin nel 1805 Federico Maria, 
eletto nel 1861 vescovo di Treviso, ed ora defunto.  
Z  indice  
Zio (Sottoportico e Corte)  a S. Pantaleone.  
Della famiglia Zio da S. Pantaleone così parla il Codice 939, Classe VII, della Marciana: «Questi 
sono antiquissimi venetiani discesi da un s. Homobon Zio el qual del 1253 si trovava esser in 
Venetia nella contrà de S. Zuane de Rialto, e t da lui sono discesi quelli sono al presente habitanti in 
contrà de S. Pantalon, in casa propria; et sono venuti da Franza» . Una delle case di questa 
famiglia venne da essa venduta ad Orazio Dario, cittadino e notajo veneto, con istrumento 10 
gennaio 1620  M. V. ove si legge che la medesima era posta «in contrà de S. Pantalon, qual ha la 
sua porta in corte detta de ca’ Zio, et ha la sua fazzada che guarda sopra la strada che discorre a 
S. Pantalon, alli Tolentini, et altrove».  Anche nell’occasione in cui Gi rolamo ed Alessandro Zio, 
figliuoli di Antonio, vennero il 15 giugno 1636 ammessi alla cittadinanza originaria, deposero i 
testimoni che questi due fratelli vivevano coi pro’ delle loro case situate «a S. Pantalon in corte de 
cha Zio»,  e che era loro «zerm an el vescovo de Vicenza».  La famiglia di cui parliamo aveva pure in 
chiesa di S. Pantaleone il proprio sepolcro.  
Una famiglia Zio, diversa per avventura dall’accennata, lasciò il suo nome al «Ramo del Zio»  a 
Castello, presso S. Gioachino. Un «Francesco Zi o q. Benetto»,  domiciliato a Castello, notificò nel 
1514 case a S. Polo, e beni a Mazzorbo, ed alla Badia. Dice il Sansovino che questo Francesco Zio, 
o Giglio, «si dilettò molto della scultura e della pittura, nelle quali due professioni fece per lungo 
tempo conserva di rare et squisite cose». Per le rarità di tal genere, che in sua casa conservava, vedi 
la «Notizia d’opere di disegno che esistevano nella prima metà del secolo XVI»,  pubblicata ed 
illustrata per opera del Morelli. Francesco Zio era procurat ore del monastero delle Vergini, nella 
chiesa delle quali venne sepolto coll’arma della famiglia sulla tomba, e con iscrizione riportata dal 
Cicogna. Aveva fatto testamento il 1° marzo 1523, in atti Francesco dal Pozzo.  
Z  indice  
Zitelle (Calle, Fondamenta delle)  alla Giudecca.  
Benedetto Palmio, sacerdote della compagnia di Gesù, essendo venuto nel 1558 a predicare a 
Venezia, ed avendo scorto molte fanciulle povere esposte alle seduzioni del mondo, ne rico verò 
parecchie in una casa nella parrocchia di S. Marziale. Nel 1561 fabbricossi a tale scopo un più 
spazioso edificio alla Giudecca con annesso oratorio, disegnato dal Palladio, e consecrato nel 1588 
alla Presentazione di M. V. al Tempio. Il pio conservat orio, che si conosce sotto il nome delle 
Zitelle, conta anche attualmente parecchie ricoverate.  
Nel 1764 sviluppossi grave incendio alle Zitelle, acceso da una figlia di Baldassare Pasqualigo non 
patrizio, inviperita per dilazione del promessole matrimonio . 
Assistendo la sera del 23 gennaio 1597 M. V. Antonio ed Agostino Venier q. Stefano, unitamente a 
Nicolò Moro, figliuolo di Santo da S. Antonino, travestiti tutti, ad una festa presso il conservatorio 
delle Zitelle alla Giudecca, ed avendo avuto alcun lie ve motivo di disgusto per parte di Pietro 
Mazzoleni, G. Maria Giunta, e Nicolò Crota, che, mascherati in bauta, colà pure con una donna si 
ritrovavano, loro tennero dietro, finita la festa, e gli assalirono con armi, restando ucciso 
nell’incontro Pietro Ma zzoleni. Perciò il 15 febbraio 1597 M. V. furono proclamati a S. Marco ed a 
Rialto, e non comparsi, banditi il 6 aprile 1599.  
Z  indice  
Zocchi (Sottoportico e Corte)  presso la «Calle della Bissa»,  a S. Bar tolammeo.  
«G. Battista Zocchi sanser ordinario q. Piero»  traslatò il 19 luglio 1674 da «Riosa Signorini et 
heredi del q. Lazaro stagerer habitante a Bressa»  due case ed una bottega in parrocchia di S. 
Bartolammeo, in «Calle della Bissa».  Traslatò pure il 10 aprile 1684 da «Andrea Zontini q. Zuane»  
un’altra bottega nel sito medesimo, pervenutagli per prelazione ottenuta all’ «Uffizio 
dell’Esaminador»,  sopra strumento del giorno 8 aprile di quell’anno, in atti d’Orlando Grazioli N. 
V. 
Gio. Batta. Zocchi, oltr e di essere sensale, era mercante da droghe, e console della Religione di 
Malta. Dalla moglie Maria Evangelisti, sposata nel 1639, ebbe due figli, Gio. Pietro e G. Antonio, 
che, giusta il testamento del padre 9 ottobre 1699 in atti Francesco Simbeni, si di visero, fra gli altri 
beni, anche gli stabili in «Calle della Bissa».  Da Gio. Pietro Zocchi nacque G. Battista, e da esso i 
cinque fratelli Pietro Maria, Andrea, Gio. Domenico, Alessandro e Sebastiano, i quali vennero il 18 
giugno 1755 approvati cittadini originari. Si vede che allora la famiglia Zocchi continuava a 
possedere gli stabili in «Calle della Bissa»,  probabilmente coll’aggiunta di nuovi acquisti, poiché 
un testimonio citato all’ «Avogaria»  per deporre circa la condizione della famiglia medesima, d i tal 
guisa ebbe ad esprimersi: «La famiglia è benestante; abita uno stabile di propria ragione, et ha 
molti altri stabili suoi in Calle della Bissa».  
Z  indice  
Zoccolo (Corte, Ramo del)  a «Castello»,  in «Quintavalle».   
Sappiamo dai catasti che una famiglia «dal Zoccolo»  possedeva stabili in parrocchia di S. Pietro di 
Castello nel secolo XVII.  
Una famiglia così cognominata abitò pure presso la «Calle del Zoccolo»  a S. Marziale.  
Z  indice  
Zogia (Sottoportico, Corte della)  a S. Giuliano.  
È incerto se ricordi una bottega all’insegna della «Zogia»,  oppure una famiglia così cognominata. 
Una famiglia Zogia, o Zoja, venuta dalle Contrade, abitava in Venezia fino d al 1390. Un Giovanni 
Zoja fece testamento nel 1467 in atti Fantin Saracco, ed un Alessandro Zoja fu eletto notajo veneto 
l’8 marzo 1506.  
Z  indice  
Zon (Calle, Corte) a S. Giustina.  
Da Perugia, ove chiamav asi Boncambi, venne a Venezia la famiglia Zon in tempi antichi. Il nuovo 
cognome le derivò da Uguccione, e corrottamente Cion, o Zon, suo ascendente. Essa ebbe nome 
cospicuo fra le cittadinesche, ed anzi un ramo fu ammesso al M. C. nel 1651, benché tosto v i 
mancasse. Gli stabili che questa famiglia tuttora possiede a Santa Giustina dipendono dal 
matrimonio che nel 1400 fece Michiele Zon con Lucrezia Dandolo (Cod. 341, Classe VII della 
Marciana). Questo Michiele fu molto accetto al papa Eugenio IV, che nel 1 444 lo incaricò di 
mettere a disposizione della Repubblica otto galere armate a spese pontificie contro i Turchi. 
Eugenio IV nel 1449 lo elesse pure cavaliere e conte palatino. I Zon vantano inoltre un cardinale, 
più vescovi, ed un Cancellier Grande, di no me Angelo, che venne assunto a tal carica nel 1717.  
Leggiamo sotto l’agosto 1658 nel Codice intitolato: «Infelice fine d’alcuni Nobili Veneti»  (2947 
della raccolta Cicogna): «S. Lorenzo Valier q. s. Z. Antonio in casa del cl.mo Zon a S. Giustina, 
volendo d ar ad un servitor del Zon, da quello fu ammazzato».  
Il ponte privato che mette a Ca’ Zon e che, secondo i vari proprietari, dicevasi anticamente di Ca’ 
Cima e poi di Ca’ Zatta, era mirabile per la sottigliezza dell’arco, il più bello di tutta Venezia. 
Dive nuto cadente, venne rifabbricato nel 1759, non essendosi però conservata del tutto la snellezza 
della prima struttura.  
In «Corte Zon»  a S. Giustina havvi un anello di pozzo rovescio, sopra il quale si leggono i 
frammenti d’antica iscrizione.  
Z  indice  
Zorzi (Salizzada)  a S. Severo.  
Costeggia un palazzo architettato sullo stile della prima età dei Lombardi con marmoreo prospetto 
respiciente il rivo di S. Severo, il quale apparteneva alla patrizia famiglia Z orzi, proprietaria un 
tempo anche dell’altro vicino palazzo archiacuto. Vedi Arco  (Calle dell’) detta Bon . 
Alcuni discendenti dagli antichi duchi di Moravia vennero, come vuolsi, in It alia nel 411 militando 
sotto le insegne dell’imperatore Onorio. Fermatisi in Pavia, comperarono varii castelli, ed assunsero 
il cognome di Giorgi, o Zorzi, da Giorgio, uno di loro, che ai tempi del vescovo S. Epifanio liberò 
Pavia da strettissimo assedio. La famiglia Zorzi, fuggendo dinanzi ad Attila, trasmigrò nelle nostre 
lagune l’anno 453, e diede opera con altre famiglie all’edificazione di Venezia. Vanta parecchi 
vescovi, un doge per nome Marino, eletto nel 1311, varii militari valorosi, e più d’un let terato di 
grido. Portava anticamente due insegne, l’una consistente in un leone nero rampante in campo 
d’oro, e l’altra in uno scudo scaccheggiato d’oro e vermiglio. Ma, dopoché nel 1250 Pietro Zorzi, 
reduce dall’aver resa tributaria alla Repubblica l’isol a di Rodi, si volse a sottomettere Curzola, e, 
per incoraggiare le milizie, espose sopra un’asta un lino bianco tinto del suo sangue, in sostituzione 
del perduto stendardo, assunse per arma una fascia vermiglia in campo d’argento. Il Capellari, che 
annover a varii distinti personaggi di questo casato, senza però omettere quel Giovanni Zorzi bandito 
da Trevigi a cagione di molte scelleratezze e condannato nel 1492, per infrazione del bando, al 
taglio della lingua e d’una mano fra le colonne della «Piazzetta»,  dice che la famiglia di cui 
trattiamo possedei «il marchesato della Bondonizza, e fu signora del castello di Lamasac e di 
Caristo alli Dardanelli. Hebbe pure lungamente il dominio di Curzola sino che, resosi il posto 
geloso, gli fu dalla pubblica munifice nza cambiato nella contea di Zumelle, detta volgarmente Mel, 
Castello e Podestaria di grande estimatione, posta nel Friuli tra Cividale e Feltre. In Venetia 
corrottamente si dice Zorzi, et con regia splendidezza edificò la chiesa di S. Benedetto et di S. 
Domenico, come tiene memorie illustri in molte altre, così dentro, come fuori di Venetia, e per 
contrassegno dalla stima in cui fu sempre tenuta questa casa, si trova che nella pace stipulata tra 
la Repubblica e Mehemet II, Imperatore dei Turchi, con capito li espressi, fu conservato alla stessa 
il dominio del castello di Lamasac, o Lampsac, acquistato dal valore dei suoi maggiori, quale poi 
divenne preda dell’Ottomana voracità».  
I Zorzi diedero il nome a parecchi sentieri della città.  
Z  indice  
Zotte (Calle delle)  a S. Felice.  
Probabilmente dalla famiglia Zotta, o Zotti, che si trova aver abitato in questa contrada.  
Z  indice  
Zotti (Calle, Ramo dei)  a S. Sam uele.  
Da case che appartenevano alla «Scuola dei Zoti»  (zoppi) sacra all’Annunziazione, sopra il 
prospetto delle quali, respiciente la «Salizzada di S. Samuel»,  scorgesi tuttora scolpito il celeste 
messaggero in atto d’annunziare alla Vergine il concepime nto divino colle sottoposte parole: case 
della scola de la s.ma an.ta de poveri zotti a s. angielo restaur.te l’ano mdclxxxiii dei beni di scola.  
La confraternita dell’Annunziazione, detta dei «Zoti»,  o zoppi, perché composta da uomini che 
avevano tale dif etto, venne eretta nel 1392, e fino da quel tempo ottenne per le sue riduzioni dalla 
famiglia Morosini un oratorio posto in «Campo S. Angelo»,  e sacro a S. Gabriele Arcangelo. Questo 
oratorio era stato fondato dai Morosini fino dal 920. Nel 1530 ebbe una r ifabbrica, ed oggidì 
appartiene al parroco «pro tempore» di S. Stefano, che dedicollo alla Annunziazione di M. Vergine 
ed a S. Michele. Gli Zoppi solevano andare ogni anno nel mese d’aprile a pranzo dai Contarini alla 
Carità, ove erano serviti a tavola dai  nobili di casa. La loro scuola maritava figlie di confratelli, le 
quali, se nate dopo che erano stati aggregati, avevano in dote dieci ducati, se prima, cinque soltanto.  
Z  indice  
Zucchero (Calle dello)  sulle Zattere.  
«Da Candia»,  dice il «Manuale ad uso del Forestiere»,  compilato dal Fontana, «traevano i 
Veneziani lo zucchero, ivi tenendo piantagioni e fabbriche, introdotte, come credesi, dai Saraceni. 
Si riporta dagli storici una legge del 13 agosto 133 4, che imponeva il dazio del 5 per 100 sui 
vascelli che portavano in Venezia lo zucchero di Candia. Grande era il traffico fra noi del genere; 
oltre di spedirsene in copia a tutte le città d’Italia erano sempre nella capitale magazzini ripieni, 
donde ad un a via delle Zattere il nome, che ancora sussiste, di Calle dello Zucchero. Le sole città 
Lombarde ritraevano zuccheri da Venezia per 85 mila zecchini all’anno».  
Una «Corte del Zucchero»,  pell’istessa ragione così appellata, havvi anche a S. Barnaba.  
Z  indice  
Zudìo (Calle del)  sulla «Fondamenta degli Ormesini».   
Questa calle, soggetta un tempo alla parrocchia dei SS. Ermagora e Fortunato, «vulgo»  S. Marcuola, 
e non lontana dal «Ponte del Ghetto Nuovo»,  derivò l’appellazione da una spezieria all’insegna del 
«Zudio»  (Giudeo, Ebreo) che qui esisteva nel secolo XVI. Un Bernardin Pencin diede in nota nel 
1566 di possedere, fra gli altri suoi beni, «una bottega da spezier in contrà de S. Marcuola, sulla 
Fondamenta  presso il Ghetto; tien in affitto M. Gabriel, ha l’insegna del Zudio»,  ed un Nicolò 
Rimondo così si espresse in occasione della redecima del 1582: «Habito in contrà di S. Marcuola, 
in calle del spicier dal Zudio».  
Sulla «Fondamenta degli Ormesini»,  sopra una casa che fa angolo con la «Calle del Zudio»,  
ammirasi un rimasuglio d’affresco del secolo XVI, rappresentante un uomo a cavallo, nonché, più 
sotto, incisa in pietra, una meridiana coll’anno 1566, la più antica forse di tal genere che abbiamo 
fra noi.  
Mantenendo Vincenzo Redosin, «margariter»,  libidinosa tresca con Elisabetta Poli, d’anni 29, 
vedova, domiciliata in «Calle del Zudio»,  ed avendola colta la notte del 21 aprile 1761 fra gli 
amplessi d’un giovanotto da lui molto ben conosciuto, la uccise, qua ntunque fosse gravida, a colpi 
di coltello, per cui chiamato a discolparsi e non comparso, ebbe sentenza di bando il 22 maggio 
dell’anno medesimo.  
Z  indice  
Zulian (Sottoportico e Corte) a  S. Fosca.  
Dal p alazzo Zulian, che si specchia nel «Canal Grande»,  e che sorse nel secolo XVII probabilmente 
sopra l’area di casamento più antico, poiché era da S. Fosca quel «Marco Zulian»,  il quale nel 1120 
fece costruire la chiesa ed il convento della Carità, e similme nte erano da S. Fosca quel «sier 
Francesco»,  e quel «sier Polo Zulian»,  allibrati nel 1379 all’estimo del Comune. Il suddetto 
«Polo»,  o Paolo, soggetto notissimo per varie ambascierie, venne eletto nel 1382 duca di Candia, 
ma ricusò per modestia, e nel 141 0 ebbe la dignità procuratoria. Andrea, suo nipote, tradusse Dione 
in Latino, e lasciò parecchie orazioni, laonde si trova celebrato dal Biondo nell’ «Italia Illustrata».  
Altro Andrea Zulian difese valorosamente nel 1439 il Castel Vecchio di Verona dagli at tacchi del 
generale Piccinino, che aveva sorpreso la città. Gloria più recente della patrizia famiglia Zulian, o 
Zuliani, che, da regione non bene determinata dai cronisti trasmigrò fra noi in tempi tanto antichi da 
produrre tribuni, fu il cav. Girolamo q.  Giovanni, decesso nel 1795. Egli sostenne importantissime 
cariche, fu sollecito raccoglitore d’antichità, e si mostrò generoso mecenate dei letterati ed artisti, 
fra cui del grande Canova, che, in segno di gratitudine, gli fece regalo della sua «Psiche».  Col 
testamento 2 agosto 1794, in atti Ruggero Mondini, lasciò il palazzo di S. Fosca ai Priuli dai SS. 
Gervasio e Protasio, e legò alla Marciana il famoso cammeo, rappresentante «Giove Egioco»,  da lui 
ritrovato in Efeso, durante la sua legazione di Costant inopoli.  
Z  indice  
Zurlin .  
Vedi Surlin . 
Z  indice  
Zusto (Salizzada, Ramo Salizzada)  a S. Giacomo dall’Orio.  
L’Orsato, storic o padovano, riferisce che la famiglia Giusto, o Zusto, si trasferì da Padova a 
Venezia nel 454. Ad epoca antica per certo rimonta il suo arrivo, essendoci noto che esercitò la 
podestà tribunizia. Essa cooperò alla fondazione di varie chiese di Venezia, e p rodusse 
quell’Almorò, che ottenne sopra i Bolognesi nel 1276 un segnalato trionfo. Questa famiglia, parte 
della quale, rimasta esclusa dal M. C. nel 1297, vi fu riassunta nel 1381, era padrona di tutte le 
botteghe del vecchio Fondaco dei Tedeschi; anzi si legge che, incendiato il medesimo, ne alienò al 
pubblico l’area affinché si costruisse il nuovo. I Zusto abitavano in parrocchia di S. Giacomo 
dall’Orio fino dal 1397, poiché un «Andrea Zusto»  da S. Giacomo dall’Orio contribuì in 
quell’epoca prestiti allo Stato.  
Z  indice  
 
 
Burcio  
Grande barca da carico bassa e molto larga, adatta al trasporto di merci alla rinfusa. Ancora oggi in 
uso soprattutto per il trasporto di materiale edilizio e macerie. In origine era mossa dalla spinta di 
pertiche e da vele al terzo o trainata con funi lungo gli argini, attualmente viene costruita in ferro e 
motorizzata entrobordo.  
In tempi anche molto recenti non era infrequente che il conducente del burcio (come quelli delle 
peata di grossa stazza) abitasse nella sua imbarcazione, in un abitacolo ricavato sotto la prua, e che 
vi conservasse alcuni suoi beni. Il burcio era quindi dotato di un sistema d’allarme sotto forma di un 
piccolo cane, solitamente di razza incertissima, scel to per la sua piccola taglia (lo spazio sulle 
barche è prezioso, e uno stomaco piccolo “consuma poco”) ma soprattutto per avere un 
temperamento estremamente irascibile e chiassoso. La sua funzione non era infatti quella di 
difendere la barca bensì di avvis are il padrone se qualcuno vi si avvicinava.  
L’allocuzione can da burcio oltre a definire qualunque piccolo cane con insopprimibile tendenza ad 
abbaiare, è usata dai veneziani anche per le persone che alzano la voce per un nonnulla.  
B  indice  
Peata  
Grande barca da carico con poppa e prua tonde, simmetriche e rialzate. Alta di bordo, la sua 
struttura è molto simile a quella della caorlina, eccezion fatta per la stazza, la maggior larghezza e 
per gli abitaco li presenti nei gavoni di prua e poppa. Prima di scomparire quasi del tutto nell’ultimo 
decennio del 1900, era divenuta barca tipica dei carbonai e veniva spinta a remi se vuota, con 
l’aiuto di pertiche “a puntare” quando carica; era soprattutto barca da t rainare all’alzaia come la 
caorlina per il trasporto verso e dall’entroterra. Se ne può ancora osservare qualcuna in occasione di 
cortei acquei come la Regata storica di Venezia  
P  indice  
Caorlina  
Prende i l nome dal paese di Caorle, stazione di cambio del servizio postale via fiume tra Venezia e 
Trieste. Questa barca snella eppure capiente era stata pensata appunto per il traino dall’alzaia; la sua 
forma simmetrica con prua e poppa tonde ed eguali evitava d i dover girare la barca per cambiare 
senso di marcia negli stretti canali fluviali. Esisteva anche una variante adibita a barca di appoggio 
per la pesca, detta “caorlina da seragia” (seragia = rete da pesca fissa). Per la navigazione lagunare 
poteva montar e vele al terzo oppure auriche e anche essere spinta a remi o “a puntare”.  
Questa barca ha conservato nel tempo la sua forma originale tanto che la si può ammirare riprodotta 
nelle sua forma attuale nelle stampe del XVI secolo.  
Ormai quasi del tutto scom parsa, rimangono forse solo gli esemplari usati per il Palio dei Sestieri 
nel corso della Regata storica di Venezia o in altre regate maschili.  
